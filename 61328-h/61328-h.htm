<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="da" xml:lang="da">
<head>
<meta http-equiv="Content-Type" content="text/html;charset=iso-8859-1" />
<title>The Project Gutenberg eBook of Indtryk og Minder fra Dybbøl, by Carl Castenschiold</title>
   <link rel="coverpage" href="images/cover.jpg" />
   <!-- TITLE="Indtryk og Minder fra Dybbøl" -->
   <!-- AUTHOR="Carl Castenschiold" -->
   <!-- LANGUAGE="da" -->
   <!-- PUBLISHER="G. E. Gad, København" -->
   <!-- DATE="1908" -->
   <!-- COVER="images/cover.jpg" -->

<style type='text/css'>

body       { margin-left:15%; margin-right:15%; }

div.frontmatter { page-break-before:always; }
div.backmatter { page-break-before:always; }
.halftitle { text-indent:0; text-align:center; margin-top:4em; margin-bottom:4em;
             font-size:1.6em; font-weight:bold; }
.halftitle .line1 { font-size:0.5em; }
h1.title   { text-indent:0; text-align:center; }
h1.title .line1 { font-size:0.5em; }
.aut       { text-indent:0; text-align:center; font-weight:bold; margin-bottom:8em; }
.aut .line1{ font-size:0.8em; }
.pub       { text-indent:0; text-align:center; }
.printer   { text-indent:0; text-align:center; margin-top:4em; font-size:0.8em; }
.end       { margin:4em; }

div.chapter{ page-break-before:always; }
h2         { text-indent:0; text-align:center; margin-top:2em; margin-bottom:1em; }

p          { margin:0; text-align:justify; text-indent:1em; }
p.noindent { text-indent:0; }
p.first    { text-indent:0; margin-top:4em; }
span.firstchar { font-size:2em; font-weight:bold; }

/* "emphasis"--used for spaced out text */
em         { font-style:italic; }

/* math (fractions) */
span.lfrac { white-space:nowrap; display:inline-block; text-indent:0; }
span.dvd   { font-size:0.7em; vertical-align:30%; }
span.dvs   { font-size:0.7em; vertical-align:-5%; }

.underline { text-decoration: underline; }
.hidden    { display:none; }

a:link      { text-decoration: none; color: rgb(10%,30%,60%); }
a:visited   { text-decoration: none; color: rgb(10%,30%,60%); }
a:hover     { text-decoration: underline; }
a:active    { text-decoration: underline; }

/* Transcriber's note */
.trnote     { font-size:0.8em; line-height:1.2em; background-color: #ccc;
              color: #000; border: black 1px dotted; margin: 2em; padding: 1em;
              page-break-before:always; margin-top:3em; }
.trnote p   { text-indent:0; margin-bottom:1em; }
.trnote ul  { margin-left: 0; padding-left: 0; }
.trnote li  { text-align: left; margin-bottom: 0.5em; margin-left: 1em; }
.trnote ul li { list-style-type: square; }
.trnote .transnote { text-indent:0; text-align:center; font-weight:bold; }

/* page numbers */
a[title].pagenum { position: absolute; right: 1%; }
a[title].pagenum:after { content: attr(title); color: gray; background-color: inherit;
              letter-spacing: 0; text-indent: 0; text-align: right; font-style: normal;
              font-variant: normal; font-weight: normal; font-size: x-small;
              border: 1px solid silver; padding: 1px 4px 1px 4px;
              display: inline; }

div.centerpic { text-align:center; text-indent:0; display:block; }

@media handheld {
   body { margin-left:0; margin-right:0; }
   a.pagenum { display:none; }
   a.pagenum:after { display:none; }
}

</style>
</head>

<body>


<pre>

The Project Gutenberg EBook of Indtryk og Minder fra Dybbøl, by 
Carl Vilhelm Behagen Castenschiold

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Indtryk og Minder fra Dybbøl

Author: Carl Vilhelm Behagen Castenschiold

Release Date: February 6, 2020 [EBook #61328]

Language: Danish

Character set encoding: ISO-8859-1

*** START OF THIS PROJECT GUTENBERG EBOOK INDTRYK OG MINDER FRA DYBBØL ***




Produced by MFR, Palle Christoffersen, Jens Sadowski, and
the Online Distributed Proofreading Team at
http://www.pgdp.net. This file was produced from images
generously made available by The Internet Archive.






</pre>


<div class="centerpic">
<img src="images/cover.jpg" alt="" /></div>

<div class="frontmatter chapter">
<p class="halftitle">
<span class="line1">INDTRYK OG MINDER</span><br />
<span class="line2">FRA DYBBØL</span>
</p>

</div>

<div class="frontmatter chapter">
<h1 class="title">
<span class="line1">INDTRYK OG MINDER</span><br />
<span class="line2">FRA DYBBØL</span>
</h1>

<p class="aut">
<span class="line1">FORTALTE AF</span><br />
<span class="line2">C. CASTENSCHIOLD</span>
</p>

<p class="pub">
FORLAGT AF G. E. C. GAD &mdash; KØBENHAVN 1908
</p>

</div>

<div class="frontmatter chapter">
<p class="printer">
Trykt hos Nielsen &amp; Lydiche (Axel Simmelkiær).
</p>

</div>

<div class="chapter">

<h2 class="chapter" id="part-1">
<a id="page-5" class="pagenum" title="5"></a>
I.
</h2>

</div>

<p class="first">
<span class="firstchar">I</span> Februar 1861 blev jeg tilligemed de andre
antagne Officersaspiranter til Infanteriet indkaldt
til at møde paa det gamle Landkadetakademi
(i den nuværende Rigsdagsbygning).
Jeg var dengang 24 Aar og havde nylig taget
Afgangsexamen som Polytekniker med Mekanik
til Hovedfag.
</p>

<p>
Vi var ialt 75 Aspiranter og kom til at ligge
paa 2 Sovesale i Mansardetagen. Der var meget
koldt, Lagnerne fugtige, Hovedpuden haard
som en Sten.
</p>

<p>
Kl. 6 Morgen blev vi purrede ud og gik
ned paa Stuerne; vi var 15 paa min Stue. Vi
fik udleveret Uniformer og gamle Geværer, Model
1822, med fornødent Lædertøj. Da vi havde
faaet Morgenthe hos Marketenderen (vi maatte
selv betale Forplejningen), begyndte vi strax
inde paa Gymnastiksalen med Geværgreb. Det
blev drevet med stor Kraft, saa man blev øm
i Hænderne. Jeg skruede alt løst paa mit Gevær,
<a id="page-6" class="pagenum" title="6"></a>
saa det raslede, naar man rørte ved det.
Appel skulde der være.
</p>

<p>
Ogsaa Gymnastiken blev drevet med Kraft,
baade ved Træhest, Klatremaskine osv. Her
var der stor Ulighed; flere havde aldrig prøvet
det før, men for mig, som privat havde gennemgaaet
et Kursus paa Gymnastisk Institut,
var det temmelig nemt.
</p>

<p>
Der blev exerceret tilfods i Gaarden, i smaa
Tropper paa c. 15 Mand, hver under Kommando
af en Underofficer. En Løjtnant <em>Munch</em>
læste Felttjeneste for os; det var enormt kedeligt.
Og der var iblandt os flere Holstenere,
som ikke kunde dansk; de forstod ikke et Muk.
</p>

<p>
Chefen var en Kaptajn, saaret fra Treaarskrigen,
meget højttalende. Vi kaldte ham Storrøfleren.
Han holdt god Orden og forlangte
en Del Arbejde af os. Under ham stod, foruden
Løjtnant Munch, Premierløjtnant <em>Møller</em>,
Sekondløjtnant <em>Pingel</em> og en Sekondløjtnant
<em>Christensen</em>. Den sidste var den dygtigste praktiske
Officer.
</p>

<p>
Vi havde c. 8 Timers Øvelse daglig. I Fritimerne
havde vi Lov til at gaa ud i Byen og
kunde faa Nattegn til Kl. 12. Kom man senere,
maatte man se at klare sig med den vagthavende
Underofficer &mdash; hvilket ikke var vanskeligt.
</p>

<p>
Jeg var dengang en renommeret Dansehest
og var de 3 første Aftener inviteret paa Bal.
<a id="page-7" class="pagenum" title="7"></a>
En Nat, da den vagthavende Underofficer sov,
skrev jeg selv mit Navn: Hjemkommen Kl. 12.
Den var en Del mere.
</p>

<p>
Om Chefen saa igennem Fingre med saadant,
veed jeg ikke. Han fortalte ialtfald sit
andet Hold Aspiranter, at første Hold kunde
buldre hele Natten og dog gøre deres Pligt.
»Det er Karle,« tilføjede han, »men I dingler i
Geleddet, saa snart I har været ude lidt over
Sengetid.«
</p>

<p>
Det var en mærkelig Samling unge Mennesker
jeg her befandt mig imellem. Fløjmanden
var over 6 Fod, den mindste vel 5; nogle
var 24-25 Aar, andre kun 17. Men det var
vist et af de bedste Hold Reserveofficerer.
</p>

<div class="chapter">

<h2 class="chapter" id="part-2">
II.
</h2>

</div>

<p class="noindent">
Jeg søgte om at komme over til Artilleriet,
og det lykkedes, da jeg var cand. polyt. Chefen
ærgrede sig over det, og udtalte ved en
Præsentation for Krigsministeren, Oberst <em>Thestrup</em>,
sin Beklagelse over at skulle miste sine
Elever, naar de var begyndt at komme efter
Tjenesten.
</p>

<p>
Jeg forstod nok hans Misfornøjelse; jeg var
som sagt polyteknisk Kandidat, 24 Aar gammel
og baade legemlig og aandelig udviklet,
medens mange af de andre var meget unge
<a id="page-8" class="pagenum" title="8"></a>
og uudviklede Mennesker uden synderlige
Kundskaber. Der var flere andre, der søgte at
komme til Artilleriet, men jeg var den eneste
som slap derover.
</p>

<p>
Ved Artilleriet maatte vi selv skaffe os Logis.
Jeg kom til at bo i Strandgade, paa Gamle
Artillerikaserne hos Major <em>Wegener</em>, hvor jeg
havde det godt. Det var jo langt behageligere
at bo for sig selv.
</p>

<p>
Vi var 30 Aspiranter ved Artilleriet, hvoraf
8 polytekniske Kandidater. Kanonexercits havde
vi paa det gamle Laboratorium, mest med svært
Skyts, men ogsaa med Feltskyts &mdash; der dog
betjentes paa samme Maade; vi uddannedes
kun til Fæstningskonstabler.
</p>

<p>
Vi gjorde en Del Gymnastik, havde megen
Fodexercits og lavede Ammunition paa Laboratoriet
baade til Haandvaaben og til Kanoner,
dog kun til glatløbede og Espingoler. Vi lavede
ogsaa Raketter, særlig Faldskærms.
</p>

<p>
Saasnart Vejret tillod det, kom vi ud paa
Amagerfælled til Fodexercits, Kanonbetjening
og Skydning. Vi havde ogsaa en Del Theori,
Instruktion for Menige, Beregning af Skydetabeller
samt Tegning af Kanoner. Flere kunde
vanskeligt følge med, idet de ikke havde lært
Plantrigonometri.
</p>

<p>
Vi skulde have lært at tegne Kort i Marken
(»Croquis«), men fik kun 1 Time i Kortsignaturer,
<a id="page-9" class="pagenum" title="9"></a>
der blev vist os paa et lille Blad &mdash; hvorefter
vi alle til Examen blev hørt i det. Vi
kunde ikke meget, naturligvis.
</p>

<p>
Man havde sagt os, at vi kun skulde have
Karakterer i praktisk Tjeneste, ikke i Theori.
Og saa fik vi til Examen kun Karakterer i
Theori, slet ikke i praktisk Tjeneste. Den Slags
Bagvendthed var der ikke saa lidt af.
</p>

<p>
Først paa Aaret trak det stærkt op til Krig;
der kom Ordre til at afslutte vor Uddannelse
paa det halve af den planmæssige Tid, som var
1 Aar. Da Faren for dengang drev over, var
vi altsaa uddannede og kunde nu begynde forfra.
De af os, der ønskede det, fik da Lov at
lære Ridning og Exercits med Feltskyts. Blandt
dem var jeg. Den Kundskab vi fik i at betjene
Feltkanoner var dog ikke meget værd, da vi
øvede uden Bespænding.
</p>

<p>
De sidste 3 Maaneder gjorde vi Tjeneste
som Officerer, og blev derefter hjemsendt i
Marts 1862.
</p>

<p>
Gennemgaaende var vor Uddannelse temmelig
mangelfuld. Vi var f. Ex. dygtigere, da
vi kom fra Rekrutskolen, end da vi forlod Uddannelsesskolen.
Infanteriets Reserveofficerer
fik mulig en bedre Uddannelse end vi; de beholdt
de samme Lærere hele Tiden, medens vi
ved Artilleriet kom til forskellige Skoler og
Øvelser, stadig med andre Lærere.
</p>

<div class="chapter">

<h2 class="chapter" id="part-3">
<a id="page-10" class="pagenum" title="10"></a>
III.
</h2>

</div>

<p class="noindent">
Den 1ste November 1863, da de politiske
Forhold paany blev truende, blev vi atter indkaldt;
jeg laa i København en Maanedstid til
Tjeneste ved 3die Batteri, Kaptajn <em>Klein</em>, hvor
jeg havde Læsning med Folkene og var Inspektionshavende
ved flere Afdelinger paa Gl.
Artillerikaserne i Strandgade.
</p>

<p>
Til at begynde med syntes jeg ikke om Kaptajnen
og beklagede mig til en Artilleriofficer,
som tidligere havde staaet under ham. Her fik
jeg den Trøst, at Kaptajn Klein skulde have
Tid til at vænne sig til et nyt Ansigt. Mit
blev han aabenbart efterhaanden vant til, for
da jeg meldte mig til Afgang sagde han: »Jeg
havde ønsket at beholde Dem ved Batteriet.«
Da jeg var uddannet til Fæstningsartillerist, vovede
jeg imidlertid ikke at gaa i Krig som Officer
ved et Feltbatteri.
</p>

<p>
Sidst i November (eller først i December)
blev jeg sammen med Løjtnanterne <em>Petersen</em>
og <em>Schønheyder</em> &mdash; begge ligesom jeg polytekniske
Kandidater fra 61 &mdash; samt Løjtnant <em>Anker</em>
af Bornholms Milits, hvortil senere kom
en Borgerofficer, Andersen, sendt over Kiel-Neumünster
til Sønderborg for under Kaptajn
<em>Bartholins</em> Kommando at danne 4de Fæstningskompagni
med Mandskab af alle Feltbatteriers
ældre Aargange.
</p>

<div class="chapter">

<h2 class="chapter" id="part-4">
<a id="page-11" class="pagenum" title="11"></a>
IV.
</h2>

</div>

<p class="noindent">
Mit første Indtryk af Dybbølstillingen blev
ikke senere afkræftet. Forsvaret var slet forberedt.
</p>

<p>
Ved Kommissionsbetænkning af 1851 var
paapeget Nødvendigheden af »en stærk, tildels
permanent Befæstning« paa Dybbølbjerg. Ingeniørkorpsets
Forslag af 53 krævede paa Dybbølbjerg
»tre stærke permanente Forter« foruden
enkelte mindre Værker og Brohovederne.
Til Als og Sundeved var her ialt beregnet
2,300,000 Rigsdaler.
</p>

<p>
Dette Forslag blev af Krigsministeren forelagt
en ny Kommission, bestaaende bl. a. af
Generalerne <em>de Meza</em>, <em>Fibiger</em>, <em>Schlegel</em> og <em>Baggesen</em>.
I denne Kommissions Januar 51 enstemmig
afgivne Betænkning krævedes til Als med
Dybbølbanke ialt c. 2 Millioner Rigsdaler, d.v.s.
Kommissionen tiltraadte Ingeniørkorpsets Forslag,
kun med Udeladelse af Værkerne om Sønderborg
mod Alssiden.
</p>

<p>
Dette af en stor Kommission efter omhyggelig
Overvejelse stillede Forslag gjorde den daværende
Krigsminister, Oberst <em>Lundbye</em>, intet
Forsøg paa at faa gennemført.
</p>

<p>
Istedet modtog Ingeniørkorpset i Maj 57 en
ministeriel Skrivelse, der paalagde det at udarbejde
nye Planer over <em>det absolut nødvendige</em>
under stadigt Hensyn til Bekostningen, idet Ministeriet
<a id="page-12" class="pagenum" title="12"></a>
paa Forhaand opgav Kommissionsforslaget,
som ved »den blotte Talstørrelse« &mdash; ialt
krævedes 32 Millioner Rigsdaler til hele Monarkiets
Sø- og Landbefæstning &mdash; »vil virke saa
afskrækkende, at ingen virkelig grundig Behandling
i den pengebevilgende Forsamling bliver
mulig.« Saaledes skrev Ministeriet.
</p>

<p>
Ingeniørkorpset afgav herefter, med det forlangte
Hovedhensyn til Bekostningen, en ny
Indstilling af samme Aar, 1857; heri foresloges
Dybbølstillingen befæstet med Jordværker med
muret Reduit og Gravkaponierer til Infanteriforsvar.
Dertil beregnedes 794,000 Rigsdaler,
Armeringen ikke medregnet.
</p>

<p>
Heller ikke dette Forslag blev forelagt Rigsdagen
til Beslutning; Krigsministeren var stadig
bange for Bekostningen. Først Lundbyes Efterfølger
som Krigsminister, Oberst <em>Thestrup</em>, gennemførte
under den umiddelbart truende Krigsfare
1861 Dybbølstillingens Befæstning &mdash; til
et Beløb af 199,600 Rigsdaler, <em>altsaa godt <span class="lfrac"><span class="dvd">1</span>/<span class="dvs">20</span></span> af
det, som den sagkyndige Kommission havde
krævet, og godt <span class="lfrac"><span class="dvd">1</span>/<span class="dvs">7</span></span> af det, Ingeniørkorpset havde
krævet som absolut nødvendigt</em>.
</p>

<p>
Men denne Befæstning blev da ogsaa nærmest
kun en Feltbefæstning, beregnet paa at
støtte Hæren, ikke paa at modstaa en Belejring.
Det var hastigt opkastede Jordværker, uden
Gravforsvar og uden bombesikre Rum for
Mandskabet. Selv om Fjenden kun havde angrebet
<a id="page-13" class="pagenum" title="13"></a>
med det gammeldags glatløbede Skyts,
vilde det have været en vanskelig Sag at forsvare
denne Stilling mod en regelmæssig Belejring.
</p>

<p>
Men til vor Ulykke var vor Modstander for
en stor Del væbnet med det nye riflede Skyts.
Netop i de foregaaende Aar var dettes Overlegenhed
blevet almindelig anerkendt, og det
blev Dybbøls Skæbne at afgive det praktiske
Bevis, paa vor Bekostning. De danske Sagkyndige
havde ikke været uvidende om Virkningen
af det riflede Skyts; bl. a. havde en
dansk Officer i 1858 overværet de bekendte
Jülicherforsøg, som viste Muligheden af ved
indirekte Skydning med riflet Skyts at skyde
Bresche i Fæstningsværker.
</p>

<p>
Men Dybbøls Befæstning var anlagt uden
Hensyn til disse Erfaringer, og vort Artilleri
var kun saa smaat begyndt paa at indføre det
nye Skyts. Dels var det for dyrt, dels var flere
af vore ellers dygtigste Artilleriofficerer endnu
ret uvillige til at godkende dets Fortrin fremfor
det glatløbede, som de var indlevede med
og havde Forkærlighed for. Vi stod med Hensyn
til Indførelsen af riflet Skyts ikke tilbage
for nogen af de andre Smaastater. Men det
var ikke dem vi havde at gøre med, det var
Prøjsen, som af alle Stormagter var videst
fremme paa dette Omraade. Her havde man
i 1861 med stor Energi taget fat paa Indførelsen
<a id="page-14" class="pagenum" title="14"></a>
af et helt nyt og fortrinligt System riflet Bagladeskyts.
Og ganske vist er det en Fejltagelse,
naar mange tror, at Prøjserne førte lutter riflet
Skyts imod os ved Dybbøl; endnu den 18. April
var omtrent Halvdelen af deres Kanoner glatløbede.
Men de havde paa deres Fæstninger
en anselig Mængde tildels svært Skyts af den
ny Konstruktion; og af dette blev efterhaanden
det meste ført op til Brug mod Dybbøl. Da
først det var bragt i Stilling imod os, var Udfaldet
givet. Fra Broagerland kunde de dermed
over Vemmingbund beskyde vore Skanser paa
venstre Fløj, som ikke var tilstrækkelig dækkede
mod den Side, hvor de ved Afstanden
over Vandet vilde have været beskyttede mod
Angreb af det glatløbede Skyts.
</p>

<p>
Prøjsernes Granater gik lukt igennem de
svære Blokhuse, som var beregnede til Ophold
for Mandskabet. Hurtig viste det sig, at disse
Blokhuse var ikke Tilflugtssteder men Rettersteder.
Skansernes Besætning maatte, da Beskydningen,
særlig fra Broager, blev stærkere,
søge Ly bag ved Skanserne i Løbegravene, og
endda yderligere grave sig ned der, saa langt
borte, at Fjendens Infanteri ved Stormen flere
Steder naaede ind i Skansen næsten samtidig
med vort eget.
</p>

<div class="chapter">

<h2 class="chapter" id="part-5">
<a id="page-15" class="pagenum" title="15"></a>
V.
</h2>

</div>

<p class="noindent">
Vi fandt Skanserne ved vor Ankomst liggende
omtrent som Ingeniørerne havde forladt
dem i 61. Foran Stillingen laa uforstyrret
endnu baade Hegn og Huse til Fjendens Dækning.
Ogsaa i selve Værkerne manglede en Del
vigtige Arbejder. Man skulde da tro, at der
strax var sat al Kraft ind paa saavidt mulig at
bøde Manglerne. Men det skete ikke.
</p>

<p>
Det varede ikke længe før vi ved 4de Fæstningskompagni
under Kaptajn Bartholin havde
300 Mand; senere blev vi 600. Det var ikke
noget udsøgt Mandskab, mest Feltartillerister
af ældre Aargange, Folk, som aldrig havde lært
at betjene Fæstningsartilleri og havde glemt det
meste af det, de engang havde lært. Saa meget
uheldigere virkede det knappe Officerstal, Kaptajnen
som eneste Linjeofficer med tre unge
Reserveofficerer, en Milits- og en Borgerofficer.
Kommandersergeanten var en ældre Mand, som
næppe kunde have gjort Fyldest ved et Feltbatteri,
og ej heller gjorde det hos os; Foureren
ganske ung, ikke fyldt de tyve. Saa var der
et Par Reservekorporaler, udtagne blandt Underkorporalerne,
og et Par Underkorporaler,
udtagne blandt de menige. Det var hele det
kommanderende Personale.
</p>

<p>
Men Folk havde vi dog, og der var nok
at tage fat paa. Vi ventede paa Ordrer; vi
fik ingen og bestilte intet. Maaske gik man ud
<a id="page-16" class="pagenum" title="16"></a>
fra, at Krigen ikke vilde bryde ud før til Foraaret.
Alligevel syntes vi unge Officerer, at det
var en underlig Maade at forberede Stillingens
Forsvar paa.
</p>

<p>
Jeg spurgte Kaptajnen, om vi ikke skulde
begynde. Han gav mig det mærkelige Svar,
at Folkenes Uniformer jo ikke var kommet
endnu. Jeg mente, at Folkene nok kunde arbejde,
fordi de ingen Uniformer havde; de fik
jo Erstatning for hver Dag de brugte deres
eget Tøj. Hertil svarede Kaptajnen kun: »Aa,
jeg har saadan en Hovedpine.«
</p>

<p>
Saa blev vi ved med at drive bag de ufærdige
Skanser.
</p>

<p>
Fejlen var vel, at ikke strax en handlekraftig
Mand var blevet udnævnt til Stillingens
Kommandant med Myndighed over alt det der
liggende Militær, &mdash; nemlig en Bataljon Fodfolk,
nogle Ingeniører under Kommando af en
Kaptajn, Artilleridepotet, og nu 4de Fæstningskompagni
samt Feltartilleriet paa Als.
</p>

<p>
Der kunde med dette Mandskab have været
udført et stort Arbejde til Fuldstændiggørelse
og Styrkning af Stillingen. Nu blev en Maaned
ligefrem spildt.
</p>

<p>
Aldrig i mit Liv har jeg bestilt saa lidt som
denne Tid i Sønderborg, og aldrig har jeg været
saa slet tilpas.
</p>

<p>
Maaske troede Kaptajn Bartholin ikke, at
man kunde udrette noget med Reserveofficerer.
<a id="page-17" class="pagenum" title="17"></a>
Ialtfald sjoflede han os i høj Grad. Da Major
<em>Lunddahl</em> blev udnævnt til Øverstkommanderende
for Artilleriet i Dybbølstillingen, undlod
Kaptajnen saaledes at meddele os det.
</p>

<p>
Vi plejede at spise i et Hus ved Sønderborg
Havn, hos Havnefogeden &mdash; en ældre
Mand, der vist havde været Tjener hos Hertugen
af Augustenborg. Han var ialtfald meget
fortrolig med dennes Forhold og viste os en
Gang Hertugens Portræt, som han havde liggende
i en Dragkisteskuffe.
</p>

<p>
Da vi en Dag først i Januar ved Tretiden
kom og skulde spise til Middag, sad Major
Lunddahl i Havnefogedens Stue sammen med
Kaptajnen. Majoren sagde: »De Herrer kender
vel Armébefalingen?« Som ældst Officer svarede
jeg: nej, vi kendte den ikke.
</p>

<p>
Lunddahl vendte sig da til Kaptajnen: »Har
De ikke gjort de Herrer bekendt med Armébefalingen?«
»Nej,« svarede Kaptajnen, »jeg
troede ikke det var nødvendigt at underrette
Reserveofficererne.« Hertil bemærkede Lunddahl:
»<em>Jeg</em> kender ingen Forskel; Reserveofficererne
bærer Porteépée lige saa vel som Linjeofficererne
og maa behandles som dem.«
</p>

<p>
Dermed var Kaptajn Bartholins Rolle egentlig
udspillet. Ved Appellen Dagen efter inddelte
Major Lunddahl Folkene, medens Kaptajnen
stod som Statist. Og fra den Tid var
det Majoren vi henvendte os til i Tjenestesager,
<a id="page-18" class="pagenum" title="18"></a>
selv om Kaptajnen var tilstede. Under hele
Belejringen veed jeg ikke af, at jeg har set
Kaptajn Bartholin, skønt jeg stod ved hans
Kompagni. Paa denne Mand hviler en stor Del
af Ansvaret for, at Dybbølstillingen ikke var i
bedre Stand end den var, da Prøjserne kom.
</p>

<div class="chapter">

<h2 class="chapter" id="part-6">
VI.
</h2>

</div>

<p class="noindent">
Major Lunddahl havde Artillerikommandoen
i Dybbølstillingen til den 10de Februar,
da han maatte træde tilbage paa Grund af Sygdom.
Han var høflig og hensynsfuld overfor
sine Officerer. Politisk var han Nationalliberal
af reneste Vand, og det var vel af politiske
Grunde han overfor mig udtalte, at han betragtede
mig som sin personlige Fjende. I Tjenesten
kom vi godt ud af det.
</p>

<p>
Han var en ivrig Mand til sit Arbejde; strax
efter Middagen den første Dag han var kommen,
gik han hele Stillingen igennem med sine
Officerer, og Dagen efter blev vi sat i Gang.
Jeg fik Udtransport af Materiel og Ammunition,
mest fra Sønderborg Slot, og særlig til Skanserne
paa Dybbøl Bjerg.
</p>

<p>
En Dag da vi førte en Krudttransport derud,
kom en ung Fyr gaaende imod os, meget overlegen,
med brændende Cigar i Munden. Han
var næsten naaet op paa Siden af første Ammunitionsvogn,
før jeg opdagede ham. Jeg sagde
<a id="page-19" class="pagenum" title="19"></a>
ganske stille: »Der er Krudt i Vognen!« Det
var tilstrækkeligt. Jeg maa endnu smile ved at
tænke paa hans hovedkulds Flugt ind over Markerne.
</p>

<p>
Paa Skolen havde vi lært, foruden mange
andre Forsigtighedsregler, at foran hver Krudttransport
skulde der ride en Mand og fordre
al Ild slukket undervejs, f. Ex. i Smedierne.
Her kom en Mand med brændende Cigar gaaende
lige op mod en fuldtlæsset Krudtvogn.
</p>

<p>
Ved Sønderborg Slot laa et stort Træskur
fyldt med Materiel, f. Ex. Slæder, Raperter
m. m. til de svære Kanoners Affutage; jeg havde
i flere Dage ført Materiel ud herfra.
</p>

<p>
En Morgen, da det blæste stærkt, kom Marketenderen
og bad om han maatte gøre Ild paa
til Kaffen inde i det halvtømte Skur. Tilfældig
kom i det samme Depotkaptajnen gaaende. Jeg
henviste Manden til ham &mdash; og vi fik den Oplysning,
at en stor Mængde Trækasser, der stod
langs Væggen, netop hvor Marketenderen vilde
tænde sit Baal, var fyldt med Ammunition til
Haandvaaben!
</p>

<p>
Jeg havde godt set Kasserne, men tænkt at
de indeholdt Geværer. Kaptajnen havde intet
sagt om hvad der var i dem, og jeg kunde ikke
ane, at man var saa uforsigtig at blande Ammunition
med Materiel.
</p>

<p>
Der var lidt for stor Forskel paa de Regler,
man i Fredstid iagttog ved Laboratoriet, og
<a id="page-20" class="pagenum" title="20"></a>
den Sorgløshed, hvormed man her behandlede
de farlige Stoffer.
</p>

<p>
Der var i Skanserne ikke andre bombesikre
Rum end Krudtmagasinerne, der paa Dybbøl
var af Beton. Derfor søgte Folkene ofte Ly
der; de laa som Sild i en Tønde, og der var
en Stank, saa man daarlig kunde trække Vejret.
Naar Sikkerhedslampen ikke vilde brænde i
den tykke Luft, satte man en tændt Lygte paa
en Krudtkasse! Det var ikke noget sjældent
Syn.
</p>

<p>
Naar det gik godt, maa man her som paa
saa mange andre Punkter sige, at Lykken var
bedre end Forstanden.
</p>

<div class="chapter">

<h2 class="chapter" id="part-7">
VII.
</h2>

</div>

<p class="noindent">
Hvad Jordarbejdet angaar, hindredes det i
høj Grad ved det nu indtraadte Frostvejr.
</p>

<p>
Heller ikke tog man overalt lige kraftig
fat. Bataljonschefen tilbød Ingeniørkaptajnen
at stille hele Bataljonen til hans Raadighed til
Sløjfning af de mange Hegn foran Stillingen.
Men Kaptajnen afslog det med den Bemærkning,
at det Arbejde kunde hans Ingeniører
udføre paa faa Dage. Den 18de April var han
ikke blevet færdig med det.
</p>

<p>
Med Hensyn til selve Skanserne var det naturligvis
ikke muligt paa den givne Tid og med
<a id="page-21" class="pagenum" title="21"></a>
de forhaandenværende Midler i væsenlig Grad
at ændre deres Karakter. Svagt var de anlagt, og
svage maatte de vedblive at være. Frosten var
i Vejen, Dagene var korte, og vi manglede
Hestekraft til Transporten.
</p>

<p>
Der laa nogle Feltbatterier, som ikke havde
noget videre at tage sig til; men det syntes
ikke, at de kunde afgive deres Heste. Vi fik
Infanteribataljonens Chef til at laane os de 16
Heste, som hørte til Bataljonens Ammunitionskærrer,
men paa den Betingelse, at Trænkuskene
skulde køre dem.
</p>

<p>
De stillede da med Hestene en Morgen paa
Slotspladsen. Men disse Trænkuske var blevet
vant til at drive og havde ikke Lyst til her at
sættes i Arbejde; de gjorde Hestene kørestædige,
saa de stod ret op i Luften. Jeg som
Landmandssøn kunde nok se, hvordan det gik
til. Jeg henvendte mig til Lunddahl, som stod
og saa paa det: »Tillader Majoren, at jeg smider
de Karle ned og sætter mine Konstabler op?
Saa skal vi nok faa Vognene ud.«
</p>

<p>
Men Majoren rystede paa Hovedet; det gik
ikke an. Saa maatte vi lade Trænkuskene føre
deres Heste hjem igen.
</p>

<p>
Trods alt blev der udrettet en Del. Vi hængte
godt i, og efter Omstændighederne blev Resultatet
nogenlunde. Det er galt, naar Oberst <em>N. P.
Jensen</em> i sin Bog om Krigen 64 paastaar, at
ikke en eneste Skanse var i Forsvarsstand, da
<a id="page-22" class="pagenum" title="22"></a>
Hæren kom fra Dannevirke den 7de Februar.
I alle Skanserne var der Kanoner og Ammunition,
og de fleste af dem var forsynede med
Stormpæle i Gravene.
</p>

<div class="chapter">

<h2 class="chapter" id="part-8">
VIII.
</h2>

</div>

<p class="noindent">
Den 7de Februar Kl. 7½ Morgen blev jeg
kaldt op til Kommandoen. Jeg traf Major Lunddahl
syg og meget nervøs. Han gav mig følgende
Ordre:
</p>

<p>
»De rykker uopholdelig ud og tager Kommando
i Skanserne IX og X. De vil finde Betjeningsmandskab
derude. De skal gøre færdig
til Skydning inden Aften, til hvilken Tid De
kan vente Prøjserne foran Stillingen. Jeg skal
foranledige Dem afløst mellem 2 og 3, for at De
kan ordne Deres Sager, da De strax rykker lige
derud.«
</p>

<p>
Altsaa skyndte jeg mig ud til Skanserne IX
og X.
</p>

<p>
De vare bestykkede med ialt 17 Kanoner,
tildels af svært Kaliber. Efter almindelige Regler
havde der vel til dette Skyts været Brug for
2 Officerer og 4 Underofficerer. Dette Skyts
var nu, fordelt i to lukkede Skanser, undergivet
mig som eneste Officer, uden Befalingsmænd,
og med et Mandskab, som i og for sig var utilstrækkeligt
til Kanonernes Betjening, og tilmed
<a id="page-23" class="pagenum" title="23"></a>
uøvet, uensartet, de ældre Aargange fra alle
Feltbatterierne, og mig ganske fremmed.
</p>

<p>
Vejret var uheldigt, af og til Sne med svag
Frost; Terrepleinet (det indre af Skansen) blev
snart trampet op; vi vadede hele Dagen i Snesjap.
</p>

<p>
Da vi var færdige med det groveste, og jeg
efter et anstrængende Dagværk ved Aftenstid
gav mig til at undersøge Ammunitionen, opdagede
jeg til min Skræk, at der manglede Friktionsrør.
Skansen var altsaa ude af Stand til
at skyde. Jeg kunde ikke gaa ud fra, at min
Naboskanse Nr. VIII havde flere Friktionsrør,
end den selv havde Brug for, &mdash; hvis den i det
hele taget havde nogen.
</p>

<p>
Altsaa maatte Rørene hentes fra Sønderborg.
Tilfældigvis vidste jeg, hvor paa Slottet
de laa. Men ingen af Mandskabet var kendt
derinde, og da Hæren fra Dannevirke allerede
var begyndt at rykke ind i Byen, kunde jeg
vide, at der maatte være stor Forvirring. Sendte
jeg en af mine Folk afsted, var det højst usandsynligt,
at han under disse Forhold kunde finde
netop en af de faa, der vidste Besked med disse
Rørs Magasinering.
</p>

<p>
Men Friktionsrørene maatte vi have, naar
jeg efter Ordre skulde staa rede til at modtage
Fjenden. Min eneste Udvej var da selv at gaa
til Sønderborg &mdash; og lade mine to Skanser klare
sig uden mig saa længe.
</p>

<p>
<a id="page-24" class="pagenum" title="24"></a>
For ikke at gøre Mandskabet uroligt, listede
jeg mig ubemærket bort, saa snart Mørket faldt
paa; der var jo ingen, jeg kunde give Kommandoen
til imens. Jeg løb alt hvad jeg kunde,
lige ind til Sønderborg. Der var ikke et Menneske
paa Slottet; jeg gik uhindret ind i det
Rum, hvor Rørene laa, tog hvad jeg havde Brug
for og skyndte mig tilbage ud i Nr. IX og X.
</p>

<p>
Det var en sørgelig Tur; jeg mødte Tropperne,
der kom fra Dannevirke, alle Vaabenarter
blandede mellem hverandre.
</p>

<p>
En Underkorporal af Artilleriet spurgte mig
om sit Batteri. To Infanterister gik og støttede
hinanden i det glatte Føre, de kunde næsten
ikke mer. Lige som jeg gik forbi, faldt
en af dem baglæns om; hans Gevær gik af, og
Kuglen traf en Marketenderhest, som faldt død
ned i Vejgrøften.
</p>

<p>
Jeg drejede af ad Aabenraavejen og naaede
mine Skanser, vistnok uden at nogen havde
mærket min Fraværelse.
</p>

<p>
Hen paa Natten kom der Fodfolk ind i
Skansen. Det skulde have været til Nr. VIII,
men kendte ikke Vejen. Officeren forlangte en
Fører, og det skulde være strax. Hans Folk
var saa udmattede, at han tvivlede om at faa
dem op igen, hvis de først kom til Sæde. De
kom lige fra Dannevirke.
</p>

<p>
Det sneede stærkt nu, og ingen af mit Mandskab
vidste Vejen til Nr. VIII, som laa temmelig
<a id="page-25" class="pagenum" title="25"></a>
langt borte. Altsaa maatte jeg selv ud.
De arme Folk stønnede ved at følge mig; jeg
havde Hastværk. Forsvare to Skanser, imens
jeg viste Vej til en tredje, kunde jeg ikke. Jeg
fandt Skanse VIII nøjagtig, idet jeg gik paa
Hovedet ned i dens Grav. Saa lod jeg Folkene
selv om at hitte ind og skyndte mig tilbage.
</p>

<p>
Det var anden Gang, jeg forlod min Post
den Nat.
</p>

<p>
Længere hen paa Natten kom der Artilleri
ind i Nr. X. Det skulde have været op i Nr. IV.
Havde jeg ingen, der kunde vise Vej til Nr. VIII,
saa havde jeg det langt mindre til Nr. IV, som
laa helt ovre bag Dybbøl Mølle. Det var en
lang og besværlig Vej ved Nattetid i stærkt
Snevejr. Jeg tvivlede meget paa, at jeg selv i
det tætte Snefald kunde finde derover. Men
Artillerikaptajnen vilde ingen Indvendinger
høre. Han var ikke blid, hans Stemme skingrede
som en Trompet: Jeg havde at lystre
Ordre, og det strax!
</p>

<p>
Altsaa maatte jeg ud igen. De udmattede
Artillerister maatte se at følge mig saa godt
de kunde. For mig gjaldt det at komme tilbage
hurtigst mulig; jeg gik med en ond Samvittighed.
Heldigvis fik vi Øje paa Dybbøl
Mølle. Derfra var der ikke langt til Skanse IV.
Men der var langt til min Post &mdash; som jeg nu
for tredje Gang havde forladt!
</p>

<p>
<a id="page-26" class="pagenum" title="26"></a>
Om det blev opdaget, paa hvilken Maade
jeg havde forsvaret Skanserne IX og X Natten
mellem den 7de og 8de Februar, veed jeg
ikke. Jeg var mig bevidst, at jeg havde fejlet,
men veed endnu den Dag idag ikke, hvordan
jeg skulde have undgaaet det. Jeg fortalte engang
en Artillerigeneral om min Skansevagt den
Nat: han mente, at jeg havde handlet rigtigt.
Men en Krigsretsdom vilde vel have lydt paa
Dødsstraf.
</p>

<div class="chapter">

<h2 class="chapter" id="part-9">
IX.
</h2>

</div>

<p class="noindent">
Det var de fra Dannevirke tilbagevendende
Tropper, der skulde have udstillet Forpostkæde
foran Stillingen den Nat. Men de var for udmattede;
der blev i Virkeligheden ingen Forposter
udstillet. Det fik jeg senere at vide.
</p>

<p>
Det havde ikke været rart, hvis Prøjserne
var kommet. Havde de kendt vor Svaghed,
kunde de vist have fulgt vore vigende Tropper
lige ind i Sønderborg; ved en rask Fremrykning
vilde hele Stillingen have været deres.
</p>

<p>
De troede os stærkere, end vi var, og deres
egne Folk var nok lige saa medtagne af Forfølgelsen
som vore af Tilbagetoget. Nok er
det, de kom ikke. Men det kunde jeg ikke
dengang vide; min Ordre lød paa, at de kunde
ventes, og at jeg skulde staa rede til at modtage
dem.
</p>

<p>
<a id="page-27" class="pagenum" title="27"></a>
Det var en skrækkelig Nat. Stadig Forstyrrelser;
borte fra Skanserne tre Gange; hele Tiden
i Uro for det ventede Angreb. Frygteligt,
hvis det kom, mens jeg ikke var tilstede! Og
umuligt for mig, selv naar jeg var der, at modtage
Fjenden forsvarligt, som ene Kommandant
i to lukkede Skanser med uøvet og utilstrækkeligt
Mandskab, uden Befalingsmænd.
</p>

<p>
Der var ikke en tør Trevl paa mig. Støvlerne
var fulde af Snevand, og træt var jeg
efter at have arbejdet hele Dagen og haft mine
natlige Extrature, til Sønderborg og til Skanserne
VIII og IV, foruden de mange Smaature
mellem mine egne to. Jeg maatte uafbrudt gaa
op og ned for at holde Blodet i Omløb.
</p>

<p>
Der var ganske vist en meget god Vagthytte
til Skansekommandøren udenfor Nr. IX.
Men den overlod jeg Mandskabet til at koge
Kaffe i. Og Kedlen stod over Ilden hele Natten.
Det kom bl. a. en Konstabel tilgode. Han kom
ind til os lige fra Marschen fra Dannevirke,
kun i Vaabenfrakke. Kappen og Tæppet havde
han kastet undervejs. Han blev sat hen ved
Kakkelovnen og fik en Kop glohed Kaffe; det
rettede ham noget. Men Fødderne var slemt
medtagne.
</p>

<p>
Majoren havde glemt den lovede Times Afløsning
om Eftermiddagen, og jeg havde ikke
haft Lejlighed til at sende Bud efter Mad. Sulten
var jeg derfor ogsaa. Der var om Natten
<a id="page-28" class="pagenum" title="28"></a>
kommet Fodfolksbesætning i Skanse IX; jeg
husker, at en af Underofficererne overlod mig
et Stykke Flæsk og en Bid Brød. Det gjorde
godt. Søvn fik jeg ikke den Nat, og meget lidt
kun de følgende.
</p>

<p>
Men endelig blev det da Morgen, og glad
var jeg. Der kom en Skansekommandør til
Nr. X; saa havde jeg kun een Skanse at svare til.
</p>

<p>
Men i Nr. IX blev jeg i 4 Dage og 5 Nætter;
saa længe lod Afløsningen vente paa sig. Den
5te Nat var extra. Den Officer, der kom for at
afløse mig, erklærede at han var syg og ikke
kunde tage Kommandoen.
</p>

<div class="chapter">

<h2 class="chapter" id="part-10">
X.
</h2>

</div>

<p class="noindent">
Som sagt, kom allerede den første Nat Infanteriet,
der skulde danne Skansebesætning i
Nr. IX. Det skulde have Nattekvarter i Blokhuset;
der inde var mørkt som i en Grav. Kompagnichefen
bandede som en Tyrk paa, at han
rykkede ikke ind i det sorte Hul, før han fik
Lys. Vi havde streng Ordre paa ikke at brænde
Lys i Blokhuset; hvorledes man har tænkt sig,
at Infanteriet ved en Allarmering da skulde
finde ud gennem den meget smalle Dør, veed
jeg ikke. Jeg fandt det ikke mer end billigt,
at Kaptajnen forlangte Lys, og jeg skaffede
ham Lys. Men det var stik imod min Ordre.
</p>

<p>
Herefter blev han helt medgørlig og lovede
<a id="page-29" class="pagenum" title="29"></a>
at støtte mig paa bedste Maade i min fortvivlede
Stilling. Overhovedet var det mig en stor
Beroligelse at se og tale med Infanteriets Officerer.
De hjalp mig efter Evne og med god
Vilje.
</p>

<p>
Vi unge Reserveofficerer af Artilleriet led
meget ved ikke at have ældre Officerer at raadføre
os med. Ved Fodfolket havde de dog altid
deres Kompagnichef at holde sig til. Vi derimod
blev sendt ud i en Skanse, snart hist og
snart her, og skulde klare os paa egen Haand.
</p>

<p>
Jeg veed ikke af, at jeg, mens jeg var paa
højre Fløj, saa noget til den jourhavende Artillerikaptajn,
skønt han opholdt sig i Nr. VI.
Og da jeg laa paa Als, kunde der gaa en Ugestid,
uden at jeg saa en højere Officer af mit
eget Vaaben. Man forstaar, at dette var uheldigt.
</p>

<p>
Af Befalingsmænd under sig havde Skansekommandøren
maaske en Underkorporal, højst
en Reservekorporal. De var yngre og ikke
mere erfarne end vi selv; saa til megen Støtte
for os var de ikke.
</p>

<p>
Og vore Kammerater saae vi kun lidt til.
Ved Afløsningen var der ikke Lejlighed til Samtale.
Vi gik i Almindelighed ud med Ordren:
Handl efter Konduite! Og saa maatte vi under
Ilden skøtte os selv.
</p>

<p>
Skansekommandørens Stilling var i det hele
taget ikke misundelsesværdig. Maaske var der
<a id="page-30" class="pagenum" title="30"></a>
intet Vaaben, hvor tilstrækkelig Uddannelse
savnedes mer end ved Artilleriet, baade hos
Mandskab og Officerer. Som før omtalt, havde
man indtil 64 kun haft meget ringe Interesse
for Fæstningsartilleriet, der betragtedes som noget
underordnet.
</p>

<p>
Hvorledes Krigsministeren overhovedet havde
tænkt sig at forsyne Hæren med Artilleriofficerer,
forstaar jeg ikke. Han kendte dog
Stillingen, saavel Dannevirke som Dybbøl og
Fredericia, maatte forud vide, hvor mange Officerer
der behøvedes. Og saa var der næppe
Officerer nok til Feltbatterierne. 3die Batteri,
Klein, rykkede i Felten med følgende Officersbesætning:
Kaptajnen, en Premierløjtnant, som
var sindssyg, og Artilleriets yngste Reserveløjtnant,
som kun var uddannet ved Fæstningsartilleriet.
</p>

<p>
Endnu knappere var Officersbesætningen
ved Fæstningsskytset. I Dybbølstillingen var
næsten alle Skansekommandørerne Reserveofficerer.
Og ganske vist kan man sige, at denne
Tjeneste rent teknisk frembyder færre Vanskeligheder
end ved Feltartilleriet, hvor man er
fuldstændig umulig uden grundig og særlig Uddannelse.
Men hverken dette eller den Omstændighed,
at Reserveofficererne gennemgaaende
gjorde god Fyldest, ophæver de Ansvarhavendes
Forsømmelse: Vi havde alt for faa
Officerer, og altfor faa med tilstrækkelig Uddannelse.
</p>

<p>
<a id="page-31" class="pagenum" title="31"></a>
Der blev ved Dybbøl kun ringe Afgang paa
Artilleriofficerer. Hvordan skulde Stillingen
have ladet sig forsvare, hvis et større Tal var
gaaet ud som faldne og saarede?
</p>

<p>
Som det var, medførte dette Faatal af Officerer
ulidelige Vanskeligheder for de Overordnede
med Posternes Besættelse. Gang efter
Gang stod de og vidste ikke, hvor de skulde
finde en Stedfortræder for en enkelt Skansekommandør,
som uventet fik Forfald ved Sygdom
eller paa anden Vis. Og for os yngre var
Følgen et grovt Misbrug af vore Kræfter.
</p>

<p>
Om Dagen sloges vi, om Natten maatte vi
tilse Skansernes Udbedring og modtage Ammunition.
Vi blev jagede fra Skanse til Skanse,
stadig til nyt Mandskab; ja vi maatte kommandere
to Skanser samtidig. Det er hændt
mig, at jeg, kommende fra Skansevagt i 1ste
Linje, har meldt mig ved Kommandoen og
strax er bleven sendt ud paa Skansevagt i den
tilbagetrukne Linje; derfra igen paa Vagt i
Nr. II, og derfra til Kirkebatteriet og Brohovedet
samtidig, og saa fremdeles, uden Mellemrum,
uden Hvil. Det sled paa Nervesystemet.
</p>

<p>
En Nat efter en anstrængende Dag modtog
jeg fra Artillerikommandoen et Brev med 2
Segl, altsaa til hurtig Expedition. Jeg var saa
træt, at jeg faldt i Søvn med Brevet i Haanden:
først en Time senere vaagnede jeg op i
stor Forskrækkelse. Det var Bud om, at vi
<a id="page-32" class="pagenum" title="32"></a>
kunde vente et Stormangreb den Nat. Heldigvis
udeblev det.
</p>

<p>
Jeg mener ikke, at det var særlig mig, det
gik ud over; en anden Officer ved Kompagniet,
Løjtnant <em>Petersen</em>, havde 15 Dages Tjeneste
i Nr. IV, med kun 1 Dags Hvil. Og jeg
beklager mig ikke, det var nødvendigt saaledes,
eftersom der nu en Gang var for faa
Officerer, og een Officers Ukampdygtighed gik
ud over alle de andre.
</p>

<p>
Men det kunde ikke være andet, end at
baade vi og Tjenesten maatte lide derunder.
Og at der var i den Grad for faa Officerer,
kan man dog med Rette bebrejde de Mænd,
der bar Ansvaret for vort Krigsberedskab.
</p>

<div class="chapter">

<h2 class="chapter" id="part-11">
XI.
</h2>

</div>

<p class="noindent">
Særlige Vanskeligheder fulgte af den Fejl,
at Mandskabet ikke blev afløst samtidig med
Skansekommandøren. Da der ikke altid var
Officerer til at følge Afløsningen ud, var der
ikke sjælden enkelte af Mandskabet, som benyttede
sig af det og blev hjemme. Man vidste
aldrig bestemt, naar man overtog en Skanse,
hvor mange Mand man havde i den. Nøjagtig
Kontrol var umulig; skudfri Rum havde vi
ikke, og man kunde dog ikke lade Mandskabet
stille til Appel under Fjendens Ild.
</p>

<p>
<a id="page-33" class="pagenum" title="33"></a>
Det kunde ogsaa give Besværligheder paa
anden Maade. Engang fik jeg Extravagt. Officeren
havde faaet Mavepine og meldt sig syg
med det Løfte til Mandskabet, at det skulde
blive afløst samme Aften.
</p>

<p>
Da jeg indfandt mig i Skansen, blev jeg
modtaget med temmelig nærgaaende Krav paa
den lovede Afløsning. Jeg svarede, at de maatte
vente, til Afløsningen kom; vi kunde ikke lade
Skansen ligge uden Besætning.
</p>

<p>
De gentog imidlertid deres Fordring og trak
sig tilbage for at forhandle indbyrdes om, hvad
de skulde gøre. Jeg lovede at skyde den første,
som forlod Batteriet før Afløsningen var der.
Men det er ikke godt at vide, hvad det kunde
være blevet til, hvis der ikke til alt Held I
Besætningen havde været 6 Mand af min gamle
Besætning fra Flankebatteriet paa Als; de lod
meget bestemt de andre vide, at de taalte intet
Vrøvl, saa længe jeg kommanderede. Og dette
virkede maaske nok saa meget som min Trusel.
Men vist er det, at man under saadanne Forhold
maatte tage Folkene med en fast Haand,
om ikke det hele skulde blive til Bolledejg.
</p>

<div class="chapter">

<h2 class="chapter" id="part-12">
XII.
</h2>

</div>

<p class="noindent">
Ogsaa paa andre Maader kunde man komme
til at overtage Skansen i Uorden efter sin Formand.
</p>

<p>
<a id="page-34" class="pagenum" title="34"></a>
Det meste af den Tid, jeg stod paa venstre
Fløj, var det Artilleristerne selv, der sørgede
for Skansernes Udbedring. Og de gjorde det
godt. Det var jo dem, der om Dagen skulde
staa for Skud bag de Volde og Traverser, de
om Natten havde udbedret. De regulære Arbejdskommandoer
tog det ikke saa nøje, og
deres Reserve-Konduktører var temmelig ukyndige
i dette Arbejde, mest civile Haandværkere,
som tog den Fortjeneste med.
</p>

<p>
Men det kunde jo ske, at en Skansekommandør
enten af Ligegyldighed eller for at
vinde en billig Popularitet hos Mandskabet, lod
fem være lige med disse Arbejder, saa man
ved Overtagelsen fandt Skansen mindre godt
istandsat eller Materiellets Fornyelse forsømt.
Saa blev den ny Kommandør nødt til at kræve
dobbelt Slid af Mandskabet for at faa Sagerne
i Orden, og han maatte da med Mandskabets
Uvilje betale sin Formands Popularitet.
</p>

<div class="chapter">

<h2 class="chapter" id="part-13">
XIII.
</h2>

</div>

<p class="noindent">
Det var som sagt ikke altid rart for en
ung Officer at blive sendt uden Medhjælp ud
som Skansekommandør med Ordren: Handl
efter Konduite!
</p>

<p>
Men værre var det, naar man ude i Skanserne
fik for mange Ordrer, &mdash; der ikke altid
<a id="page-35" class="pagenum" title="35"></a>
vidnede om Kendskab til de virkelige Forhold.
Over sig havde man først den øverstkommanderende
Artilleriofficer. Saa kunde der komme
en Adjutant, »udsendt af Overkommandoen«.
Saa var der den jourhavende Kaptajn. Endelig
den Officer, som førte Skansens Infanteri &mdash;
nemlig naar han var ældre Officer end En selv.
I den almindelige Forvirring kunde man, naar
galt skulde være, og det skulde det ikke saa
sjældent, fra disse tre-fire Steder faa tre-fire
indbyrdes modstridende Ordrer paa een Gang.
</p>

<p>
Ved Skansens Istandsættelse kunde man
støde sammen med den Officer, som ledede
Ingeniørerne. Han mente jo for det meste,
at han som Fagmand var den, der bedst forstod
sig paa, hvad der skulde gøres. Og Artilleriofficeren,
der kendte Skansen ud og ind,
ogsaa i Kamp, tænkte, at det maaske dog var
ham, der bedst vidste, hvor Skoen trykkede.
Ialtfald var det ham og hans, der kom til at
lide under Skansens mulige Fejl og Mangler.
</p>

<p>
Havde man efter Kompagniets Ordre indsendt
Fortegnelse bl. a. over sin Forsyning
med Skyts, Lavetter, Værktøj osv., kunde det
ske, at Depotkommandøren krævede udleveret,
hvad han i sin fjærntsiddende Visdom mente,
at man havde for meget.
</p>

<p>
Kort sagt, der kom alt for mange indbyrdes
modstridende Ordrer, og for mange, der ikke
stemte med Skansens Velfærd. Hvis ikke alt
<a id="page-36" class="pagenum" title="36"></a>
skulde gaa hulter til bulter, blev man tit nødt
til paa eget Ansvar at lade disse Ordrer ophæve
hinanden og holde sig til den, der passede En
bedst: »Handl efter Konduite!« Den var ialtfald
velgørende klar. Og det samme var den
altid gældende Ordre: »De skal forsvare Skansen
til det yderste!«
</p>

<div class="chapter">

<h2 class="chapter" id="part-14">
XIV.
</h2>

</div>

<p class="noindent">
Jeg har i det foregaaende særlig talt om
Skansekommandørernes Stilling. Mandskabet
havde det ikke stort bedre. De svagt anlagte
og ufuldkomne Værker fordrede uafbrudt stor
Arbejdskraft, først til Istandsættelse, saa til Vedligeholdelse.
Naar Folkene ikke havde Tjeneste,
maatte de arbejde paa Værkerne med Bør og
Skovl; det var umuligt at faa givet dem den
haardt savnede artilleristiske Øvelse.
</p>

<p>
Nogle af de bedste Folk vi havde til at
begynde med var Holstenerne. Men da Infanteriet
hjemsendte sit holstenske og sydslesvigske
Mandskab paa Grund af dets Upaalidelighed,
blev det ogsaa hjemsendt fra os.
</p>

<p>
Helt havde man vel ikke stolet paa dem.
Ved Tronskiftet overværede jeg deres Edsaflæggelse
foran Sønderborg Slot. Ellers blev
Eden aflagt ved Infanteriet til Fanen, ved Kavaleriet
til Estandarten, ved Artilleriet idet en
Mand traadte frem og lagde Haanden paa en
<a id="page-37" class="pagenum" title="37"></a>
Kanon. Men Holstenerne maatte enkeltvis eftersige
Edsformularen, som den Stykke for Stykke
blev fremsagt for dem.
</p>

<p>
Det hed sig dog, da senere Overkommandoen
fik Tilladelse til at aabne en Del af de
til det tysktalende Mandskab ankommende
Breve, at Slægt og Venner hjemmefra tit skrev
omtrent saaledes: Lorens eller Hans &mdash; hvad
de nu hed &mdash; er kommet hjem og gaar omkring,
foragtet af alle. Du maa love os, kære
Søn eller Broder, at Du ikke handler saa skammeligt
og bryder din Ed.
</p>

<p>
Imidlertid, ved Infanteriet <em>havde</em> dette Mandskab
vist sig upaalideligt og blev altsaa hjemsendt,
ogsaa fra os. Det var dygtige Folk, vi
dermed mistede; vi kunde daarlig undvære dem.
De maatte nu i en Hast erstattes, dels fra Forstærkningen,
dels med uøvet, ungt Mandskab.
</p>

<p>
Det blev en ufuldstændig og en daarlig Erstatning.
De færreste af disse Folk havde før
betjent Fæstningskanoner, endsige riflet Skyts.
Og for en ikke ringe Del maatte vi endda hjælpe
os med Infanterister til Kanonbetjeningen. Selv
om de viste god Vilje, var det vanskeligt at
lære dem op helt for fra under Fjendens Ild,
og dobbelt vanskeligt, da vi havde saa faa Befalingsmænd.
</p>

<p>
Tilmed var Mandskabet uheldigt stillet
baade ved Skansernes Indretning og ved Arten
af vort Skyts. Naar vi paa den gammeldags
<a id="page-38" class="pagenum" title="38"></a>
Maade skød over Bænk &mdash; med lavt Brystværn
&mdash; ja selv gennem Skydeskaar, led vi altfor
store Tab, baade paa Mandskab og Materiel,
overfor det riflede Skyts. Det skød jo baade
længere og sikrere end det glatløbede.
</p>

<p>
Vi maatte da paa forskellig ureglementeret
Vis se at skaffe ialtfald Mandskabet lidt bedre
Dækning. Men det lod sig ikke altid gøre. Følgen
blev et uforholdsmæssigt Mandefald, hvilket
tillige med de andre Vanskeligheder gav en
trykket Stemning.
</p>

<div class="chapter">

<h2 class="chapter" id="part-15">
XV.
</h2>

</div>

<p class="noindent">
Jeg tror ikke, at Forholdene ved Infanteriet
var stort bedre. Ogsaa her var vore Vaaben de
underlegne. Mod det prøjsiske Fodfolks hurtigskydende
Bagladerifler havde vort kun de langsomme
Forladerifler, som for en Del var omdannede
gamle, glatløbede Geværer af meget
stort Kaliber.
</p>

<p>
Og heller ikke her var der Overflod af Officerer,
særlig ikke af de faste. Meget skadeligt
virkede den umiddelbart før Krigen befalede
Forandring i Hærens Sammensætning. Meningen
var ved Udvidelse af Rammerne gennem 4
Stadier at fremstille en krigsberedt Hær af betydelig
øget Styrke til Foraaret 64. Men Krigen
ventede ikke, til vi var kommet i Orden; vi
<a id="page-39" class="pagenum" title="39"></a>
maatte rykke i Marken med en Hær, hvis
gamle Baand var opløst, og de ny ikke bundne
endnu.
</p>

<p>
Officererne fik Mandskab, som var uddannet
af andre, og hvis Paalidelighed de ikke
vidste noget om. Og Folkene fik Officerer, som
de ikke kendte og derfor ikke kunde have den
rette Tillid til. Hvor trykkende et saadant Forhold
virker til begge Sider under Kamp, veed
kun den, der selv har prøvet det.
</p>

<p>
De højere Officerer følte sig knugede af de
store Kommandoer, der blev dem tildelt. Nu
skulde de pludselig i Krig føre større Troppemasser,
end de nogensinde havde ført i Fredstid,
endda uøvede Folk, med for faa Befalingsmænd,
mod en i alle Maader overlegen Fjende.
Det var ikke let, især da de altfor sjælden
havde haft Lejlighed til at handle paa egen
Haand og ikke var vant til under overvældende
Travlhed til alle Kanter at skulle tage en hurtig
Beslutning paa eget Ansvar. Tit stod de derfor
i afgørende Øjeblikke tvivlraadige og spildte
Tiden.
</p>

<p>
Da jeg var i Familie med Forpostkommandøren
og stod Stabschefen ved Artilleriet nær,
kom jeg i Forbindelse med en Del af de højere
Officerer. Det var mærkeligt at se, hvor forskelligt
de uheldige Forhold virkede paa dem;
nogle blev langt blidere, end man tidligere
havde kendt dem, andre saa irritable, at man
<a id="page-40" class="pagenum" title="40"></a>
knap vidste, hvad man turde sige til dem.
Stærkt nervøse blev de efterhaanden næsten
alle.
</p>

<p>
Og der kunde selv blandt Officererne ved
Overkommandoen herske en mærkværdig Uvidenhed
om de faktiske Forhold. Det var vist
den 22de Februar, hvor Overkommandoen var
tilstede under den haarde Fægtning foran Stillingen.
En af de Tilstedeværende har fortalt
mig, at Stabschefen sagde til Overgeneralen:
»Man veed jo ikke, hvad man tør gøre, da der
ingen Ammunition er i Skanserne.« Hertil bemærkede
den højstkommanderende Artilleriofficer:
»Jeg skal tillade mig at meddele, at der
i Skanserne er den normerede Ammunition;
befaler Generalen, kan vi begynde Skydningen
<em>strax</em>!« Og dette var rigtigt.
</p>

<p>
Allerede den 7de Februar var der i Skanserne
den normerede Ammunition; jeg har selv
transporteret den derud, og har siden flere
Gange gendrevet den urigtige Paastand om
Skansernes manglende Ammunitionsforsyning.
Men man kunde dog vente, at Armeens Stabschef
vidste Besked om et saa vigtigt Forhold.
</p>

<p>
Man maa udentvivl, trods alle Undskyldninger
bebrejde flere af vore Officerer i 64
Mangel paa Handlekraft. Og man kan heller
ikke nægte, at der fandtes Mangler ved deres
faglige Uddannelse. Dette havde vel sin Hovedgrund
i de <em>for lave Lønninger</em>. De uformuende
<a id="page-41" class="pagenum" title="41"></a>
Officerer var i Fredstid nødt til at
søge Biindtægter ved privat Arbejde. Uundgaaelig
maatte dette virke afledende paa deres
Interesse for Tjenesten. De fleste Ingeniørofficerer
havde saaledes væset sysselsat ved Bygningsvæsen,
Vejanlæg og andet lignende, som
optog Tid og Tanker og hindrede dem i at følge
Udviklingen i deres militære Fag. Ligesaa gik
det Infanteriofficererne, der for en stor Del
virkede privat som Lærere i Sprog osv. Da
Krigen kom, stod de derfor ret fremmede overfor
den hurtige Udvikling netop i de sidste Aar,
særlig med Hensyn til de hurtigtskydende riflede
Bagladevaaben.
</p>

<p>
I Korthed kan Forholdet vel fremstilles saaledes:
<em>Vi</em> havde en Hær, som Afdeling for Afdeling
var sammenblandet af ældre og yngre
Aargange Mandskab, alle med gammeldags Vaaben,
med kort og ufuldstændig Øvelse, utilstrækkelig
Disciplin og stor Mangel paa Befalingsmænd.
<em>Fjenden</em> havde en Hær, som Afdeling
for Afdeling var sammensat af udsøgte
unge Folk, gennemgaaende fortrinligt væbnede,
alle fuldt uddannede, under fast Mandstugt og
rigeligt forsynede med Befalingsmænd.
</p>

<p>
Selv med lige Mandtal vilde vi altsaa have
været de underlegne. Men vi var en lille Stat
imod to store; Fjenden var os ogsaa i Mandtal
overlegen fra Begyndelsen af. Og mens vi kun
i meget ringe Grad var istand til at erstatte
<a id="page-42" class="pagenum" title="42"></a>
Afgang paa Mandskab og Materiel, havde Fjenden
let ved øjeblikkelig at erstatte alle Tab.
</p>

<p>
En stærk permanent Fæstning vilde have
opvejet meget af Uligheden. Vi havde &mdash; det
før beskrevne Dybbøl!
</p>

<p>
Man behøvede da ikke at spørge om det
endelige Udfald, naar Danmark skulde staa ene
i Kampen. Det var ikke muligt at begynde
Dybbøls Forsvar i nogen munter Stemning. Dog
blev der mange Steder taget fat med Kraft;
man havde aflagt Ed, og den vilde man holde.
Saa maatte Skæbnen raade for Resten.
</p>

<p>
Afgørelsen tog længere Tid, end mange
havde tænkt sig. Enten den prøjsiske Overkommando
kendte vor Svaghed eller ej, vist
er det, at den foreløbig holdt sig temmelig uvirksom.
</p>

<div class="chapter">

<h2 class="chapter" id="part-16">
XVI.
</h2>

</div>

<p class="noindent">
Uheldigt var det, at vi fem Gange skiftede
højstkommanderende Artilleriofficer i Dybbølstillingen.
Det kunde ikke andet end give Uro
og Usikkerhed helt ned gennem Rækkerne.
</p>

<p>
Den 10de Februar blev Major Lunddahl
paa Grund af Sygdom afløst af Oberst <em>Vahl</em>.
Han fungerede kun i denne Stilling en halv
Snes Dage; saa blev Artillerikommandoen ved
Dybbøl overdraget Oberstløjtnant <em>Haxthausen</em>,
<a id="page-43" class="pagenum" title="43"></a>
og denne blev atter senere fulgt af sin Stabschef
Major <em>Jonquières</em>, som trolig holdt ud Resten
af Belejringen.
</p>

<p>
Oberst Vahl var en Mand af den meget
gamle Skole. Han hang sig i Smaating og forlangte
Melding næsten hver Dag. Hos ham
maatte man staa ret lige indenfor Døren; naar
han, gaaende op og ned ad Gulvet, havde faaet
at vide, hvad han ønskede, sagde han: Godt!
Saa kunde man træde af igen.
</p>

<p>
Hans Efterfølger, Oberstløjtnant Haxthausen,
var en anderledes Mand. Han var meget
venlig, bød Cigar og satte sig ned. Han vilde
nok vide Besked, men forstod at skelne mellem
væsenligt og uvæsenligt, og man kunde godt
faa Lov til at komme frem med, hvad man
selv ønskede. Han var en Chef, der holdt paa
sine Undergivne; man vidste, at man havde en
Støtte i ham; det har stor Betydning for de
yngre Officerer. Desværre var han syg fra Tilbagetoget
og maatte snart opgive sin Stilling.
</p>

<p>
Saa kom altsaa Major Jonquières. Han var
overordenlig pligtopfyldende og meget hensynsfuld
overfor sine Officerer. Der skulde meget
til, før han viste Tænder. Overfor mig er det
kun en Gang hændt, og det kom af hans Forkærlighed
for vort glatløbede Skyts, hvis Udvikling
han havde haft en Del at gøre med, og
som virkelig ogsaa i sin Slags var udmærket.
Han vilde have mig til at skyde over Vemmingbund
<a id="page-44" class="pagenum" title="44"></a>
fra Nr. II med en 84 Pd.&rsquo;s Granatkanon,
og blev vred, da jeg mente, at Træfsikkerheden
vilde blive meget ringe med den store Elevation,
som var nødvendig, om denne Kanon skulde
række saa langt.
</p>

<p>
Engang da jeg meldte mig hos Major Jonquières,
kommende fra Skansevagt Kl. 11 om
Aftenen, traf jeg ham i temmelig nedtrykt Stemning.
En Skansekommandør var blevet syg.
»Nu har jeg ikke een Officer at sende derud
istedet,« sagde han, »jeg maa give Kommandoen
til en Underofficer.« »Det kan Majoren
let komme over,« sagde jeg, »De kan jo give
mig Ordre til at overtage Vagten.« Majoren
blev synlig glad over denne Udvej, men sendte
mig først afsted, efterat han gentagende havde
spurgt, om jeg nu ogsaa troede, at jeg kunde
holde det ud.
</p>

<p>
Det var maaske for meget Hensyn at tage,
men den Slags gjorde, at Major Jonquières blev
meget afholdt af sine Undergivne; de mærkede,
at han var ikke ligegyldig for deres Velfærd.
</p>

<p>
Han forlangte meget af os, men kunde det
med Rette, da han aldrig sparede sig selv, og
ikke krævede mer end det nødvendigste hverken
af Hvile eller Bekvemmelighed. Dette betød
saa meget mere, som han næppe var synderlig
hærdet; han havde i en Aarrække mest
været Kontormand.
</p>

<p>
Som et Tegn paa hans fordringsløse Indretning
<a id="page-45" class="pagenum" title="45"></a>
kan det nævnes at jeg saae, han havde
kun 1 Lagen i sin Seng, og det led ikke af
Renlighed. Jeg gjorde Nar ad hans Adjudant
for det; jeg syntes, det var lige tarveligt nok til
Stillingens øverstkommanderende Artilleriofficer.
</p>

<p>
Jonquières var en alvorlig Mand, men kunde
ogsaa skæmte paa den elskværdigste Maade.
Da jeg laa saaret efter den 18de April, skrev han
et nydeligt Brev til mig med den Tilføjelse, at
han haabede, jeg intet havde imod, at man
havde erobret min Kasse (med Smør, Ost, Vin
osv., som jeg havde faaet sendt hjemmefra den
17de April), da den var til stor Nytte.
</p>

<p>
Den 16de April fik jeg min sidste Ordre
af Jonquières; den gjaldt Udtransport fra Nr. II
af to riflede Kanoner, som jeg havde bedt om
Lov til at redde fra Ødelæggelse eller Erobring.
Da mærkede jeg nok, at han saae skeptisk paa
Forsvaret. Senere fortalte han mig, at han den
Aften havde meddelt Overkommandoen, at han
betragtede Dybbølstillingens Artilleriforsvar hovedsagelig
som endt.
</p>

<p>
Med andre Ord, han gjorde, hvad han
kunde, for at vi skulde trække os tilbage i Tide.
Men alt var forgæves. Vi veed jo forlængst,
at der ogsaa fra andre højtstaaende Officerer
skete Henvendelse til Overgeneralen i samme
Retning, men denne, der laa syg, turde hverken
selv paatage sig Ansvaret eller overlade det til
<a id="page-46" class="pagenum" title="46"></a>
en af de andre Generaler. Han spurgte Ministeriet,
og Svaret blev Nej.
</p>

<p>
Selvfølgelig maa <em>Lundbye</em>, som dengang atter
var Krigsminister, foruden sit øvrige store
Ansvar fra tidligere Tid ogsaa bære Ansvaret
for den 18de April; men <em>Monrad</em> var dog vist
i dette Tilfælde den egentlige Skyldige. Han
vilde jo, at vi skulde holde Stillingen til Londonnerkonferencen
traadte sammen, hvilket
skulde ske den 20de April. Som om ikke Bismarck
nemt kunde have faaet Konferencen udsat,
hvis Dybbøl ikke var taget til den Tid!
</p>

<div class="chapter">

<h2 class="chapter" id="part-17">
XVII.
</h2>

</div>

<p class="noindent">
Efter de mere almindelige Bemærkninger i
det foregaaende vender jeg tilbage til mine egne
Oplevelser under Tjenesten ved Dybbøl.
</p>

<p>
Fra Nr. IX kom jeg over til <em>Flankebatteriet</em>
paa Als. Det skulde bestykkes med 7 Stkr.
84 Pd.&rsquo;s Granatkanoner Nr. 1 i høj Affutage.
</p>

<p>
Det var et besværligt Arbejde. Hver af
disse Kanoner vejede 8,500 Pd. Ordren lød
paa hurtig Udførelse; men Regn og Sne havde
opblødt Jorden. Underlagsklodserne kunde ikke
bære den store Vægt oppe; de sank i, naar vi
skulde flytte Kanonen. Og naar vi tog Kanonen
op, som det hedder, sank Kranen i med alle
fire Ben lige til Spilbommen.
</p>

<p>
<a id="page-47" class="pagenum" title="47"></a>
En Dag kom den øverstkommanderende Artilleriofficer
tilstede; det var paa dette Tidspunkt
Oberst Vahl. Han syntes, at det gik for
smaat, og tog Kommandoen fra mig for selv
at lede Arbejdet. Han var Forfatter af Manipulationsreglementet,
altsaa Specialist paa det
Omraade. Det lykkedes ham at vælte Kranen,
og Kanonen sank ned i Leræltet.
</p>

<p>
Saa forsvandt Obersten med den Bemærkning,
at det var et slemt Arbejde. Det vidste vi
i Forvejen. Og han havde just ikke gjort det
lettere. Nu skulde vi først have Kranen rejst
igen og Kanonen gravet fri. Men det gik. Mandskabet
tog flinkt fat. Og der var nok at gøre;
Batteriet laa urørt fra 61.
</p>

<p>
En Dag saae jeg Prøjserne sætte nogle Granater
i Brystværnet af Nr. X lige paa den anden
Side Sundet. Mit Krudtmagasin var af Træ
og fyldt med Ammunition; Ingeniørerne skulde
have dækket det med Jord, men det var endnu
ikke blevet til noget. Hvis nu Prøjserne fandt
paa at sende ogsaa mig en Granat, kunde den
ved at træffe Krudtmagasinet sprænge det hele
i Luften. Jeg blev bange og lod mine Folk tage
fat med at klaske Jord paa.
</p>

<p>
Jeg stod i nogen Afstand med Ryggen til.
Pludselig blev der stille: jeg vendte mig om
og saae Ingeniørkaptajnen, som skulde have
udført Arbejdet. Han tog mig aabenbart ilde
op, at jeg selv lod det gøre. »Jeg har stoppet
<a id="page-48" class="pagenum" title="48"></a>
Deres Folk,« sagde han, »det er en Skandale,
at De tager saa meget Jord fra Marken! Som
om den arme Mand [Gaardens Ejer] ikke havde
Ulemper nok!« Og saa vendte han sig til sin
Konduktør: »Vil De regne mig ud, hvor stort
Flademaal der skal udgraves til 2 Alens Dybde
for at dække Krudtmagasinet!«
</p>

<p>
Konduktøren, rimeligvis af Profession Snedkersvend,
fik sin Lommebog frem og regnede
og regnede. Endelig kom Resultatet. »Netop
saa meget har jeg befalet mine Folk at tage,«
sagde jeg. »Har Kaptajnen noget imod, at vi
fortsætter?«
</p>

<p>
Han snurrede rundt paa Hælen og forduftede.
»Paa&rsquo;en igen, Karle!« raabte jeg. Og det
kan nok være det gik.
</p>

<p>
Samme Kaptajn havde været der før; da
der skulde sættes Ammunitionshylder i Magasinet.
Han vilde absolut indrette dem til 24
Pd.&rsquo;s Ammunition, skønt jeg gjorde ham opmærksom
paa, at vor Ammunition, som var
84 Pd.&rsquo;s, i saa Fald ikke vilde kunne komme
ind paa Hylderne.
</p>

<p>
Da han ikke lod til at tillægge dette Forhold
nogen Betydning, maatte jeg forsikre ham,
at fik vi ikke de rigtige Hylder, vilde jeg rive
hele Krammet ned igen øjeblikkelig. For ind
skulde Ammunitionen!
</p>

<p>
Det hjalp. Men det var just ikke Velsignelser,
vi to nedkaldte over hinandens Hoveder.
</p>

<p>
<a id="page-49" class="pagenum" title="49"></a>
Min Trøst var, at jeg stod mig godt med
Mandskabet. Det var for største Delen villige
og dygtige Folk. Og da jeg var saa heldig
at staa mig godt med Kompagniet, kunde jeg
blive af med de enkelte, jeg ikke syntes om,
og faa andre i Stedet, mest af dem, der blev
udskrevet fra Lasarettet. Paa den Maade fik
jeg efterhaanden her i Flankebatteriet en ret
udsøgt Besætning; jeg tror ikke, der var nogen
bedre i hele Stillingen. Det var mig en Fornøjelse
at arbejde med de Folk.
</p>

<p>
Jeg mødte engang den Officer, der havde
afløst mig i Flankebatteriet; han mente, at jeg
havde forkælet Besætningen. Det tror jeg ikke,
jeg havde. Men jeg havde saa godt som ingen
Underofficerer og skulde betjene syv 84 Pd.&rsquo;s
Granatkanoner Nr. 1 i høj Affutage med ca. 60
Mand, hvoraf jeg maatte udtage de bedste til
Kanonkommandører. Det var under de Forhold
nødvendigt for mig at kende hver enkelt
Mand og staa mig saa godt som muligt med
dem alle.
</p>

<p>
Gensidig Tillid og Velvilje var uundværlig.
Jeg fordrede meget Arbejde, men gav dem det,
saa vidt gørligt, paa Akkord. Jeg blev da ogsaa
hurtigere færdig end min Nabokommandør,
skønt jeg udførte en Del Arbejde, der tilkom
Ingeniørerne. Og ved stadig selv at være tilstede
under Arbejdet og deltage deri kom jeg
til at kende mine Folk og havde aldrig Vrøvl
<a id="page-50" class="pagenum" title="50"></a>
med dem, &mdash; medens en af mine Naboer, en
fast Officer, maatte rekvirere Haandjern for at
klare sig.
</p>

<p>
Det var kun rimeligt, at jeg til Gengæld for
Mandskabets Flid og gode Opførsel værnede
dets Interesser, hvor jeg kunde.
</p>

<p>
En Overintendant befalede mig at udlevere
de Tæpper, som en Del af mine Folk selv havde
baaret op fra Dannevirke. Jeg svarede, at vilde
han have dem, maatte han tage dem; jeg udleverede
ikke de Tæpper.
</p>

<p>
Han tog dem ikke. Derimod rekvirerede
jeg 36 Tæpper extra, og fik dem. Mine Folk
laa i Kostalden i en gammel Bondegaard; med
det Nattelogis ved Vintertid kunde de nok
trænge til et extra Tæppe.
</p>

<p>
Og da jeg hørte, at der var kommet frivillige
Gaver af Uldtøj, samlede jeg mit Mandskab
og skrev op, hvad hver især ønskede sig.
Jeg fik alle deres Ønsker opfyldt; Gaverne maa
være indkommet rigeligt. Ogsaa fra min Hjemstavn
fik jeg Uldtøj og Tobak m. m., som gjorde
megen Lykke hos Folkene. Særlig glade var
de for Aviserne &mdash; som desværre indeholdt en
forkert Bedømmelse af Stillingen.
</p>

<p>
Som sagt, vi fik arbejdet os fast sammen.
Men en kort Glæde fik jeg deraf. Omtrent
samme Dag som Batteriet stod færdigt, fik jeg
Ordre til at overtage en anden Kommando. Saaledes
blev vi Artilleriofficerer jo stadig kastede
<a id="page-51" class="pagenum" title="51"></a>
fra den ene Stilling til den anden, til stor Skade
for Tjenesten.
</p>

<p>
Da jeg i sin Tid rykkede ind i den Gaard,
hvor Folkene skulde ligge, kom Bonden farende
ud og jamrede sig over den Indkvartering. Man
havde bildt ham ind, at Artilleristerne var rene
Røvere.
</p>

<p>
Nu da jeg skulde bort, kom han og bad
mig, om han dog maatte beholde sin Indkvartering;
det var den behageligste, han nogensinde
havde haft. Jeg mindede ham om, hvad
han havde sagt den Dag vi kom, og udtalte min
Glæde over, at han havde skiftet Mening.
</p>

<p>
Ellers var det med Sorg jeg forlod Flankebatteriet
og mit gode Mandskab der. Baade
Folkene og jeg bad, om vi atter maatte komme
sammen, men det skete ikke. Siden blev ogsaa
Mandskabet splittet ad. Og jeg saae aldrig tiere
Flankebatteriet, hvor jeg havde arbejdet fra
11te Februar til 20de Marts 1864, da jeg fik
Ordre til at tage Kommandoen i Skanse II,
hvor Anker var blevet saaret.
</p>

<div class="chapter">

<h2 class="chapter" id="part-18">
XIX.
</h2>

</div>

<p class="noindent">
Det hedder sig, at Flankebatteriet kom aldrig
til Skud, da det blev demonteret af Prøjsernes
riflede Skyts.
</p>

<p>
Det var ogsaa et mærkeligt Batteri, anlagt
<a id="page-52" class="pagenum" title="52"></a>
næsten i en ret Linje, saavidt jeg mindes, med
5 Stkr. 84 Pd.&rsquo;s Granatkanoner Nr. 1 i Fronten
og 2 paa de svagt tilbagebøjede Flanker uden
Traverser. Der burde været mindst een Travers
for hver 2 Kanoner.
</p>

<p>
Syv saadanne Kanoner indtager en anselig
Plads i Længden og frembyder et stort Maal
for en Fjende, der kan, om end ikke ligefrem
enfilere, saa dog skyde skraat ind fra højre.
</p>

<p>
Man havde ikke tænkt paa det langtrækkende
Skyts, der kunde indskære sig i Egnen
om Randsgaard eller Ravnskobbel og derfra
tage Batteriet under Behandling, uden at dette
var istand til at svare.
</p>

<p>
Hvad hjalp det, at hvert Lag fra Batteriet
udslyngede 400 Pd. Jern, naar det kunde demonteres
blot af 1 à 2 12 Pd.&rsquo;s riflede Kanoner,
og det paa Afstande, hvor de 84 Pd.&rsquo;s
Granatkanoner ikke kunde virke.
</p>

<p>
I 48 vilde dette Batteri have været noget
værd. Ikke nu.
</p>

<div class="chapter">

<h2 class="chapter" id="part-19">
XX.
</h2>

</div>

<p class="noindent">
Samme Dag Major Lunddahl som højstkommanderende
Artilleriofficer i Dybbølstillingen
kom til Sønderborg, gik han hele Skanserækken
paa Dybbøl Bjerg igennem med sine
Officerer. Da han kom til venstre Fløj, udtalte
<a id="page-53" class="pagenum" title="53"></a>
han: »Nr. I og II er meget udsatte; saafremt
Prøjserne anlægger Batterier med riflet
Skyts paa Broagerland, vil de kunne beskyde
Skanserne paalangs og ødelægge dem.«
</p>

<p>
Lunddahl fik Broagerfronten forstærket i
Nr. II, medens man ikke fik Tid til at kassemattere
de Kanoner i Nr. I, som skulde have
virket mod Broager.
</p>

<p>
Vi unge saae paa hinanden og gik og gættede
paa, hvem af os der skulde have disse
Kommandoer. Ingen af os var lysten efter dem.
Det blev <em>Anker</em>, der fik Nr. II.
</p>

<p>
Naar han kom derud, veed jeg ikke. I Løbet
af Januar afgik der Transporter af Mandskab
og Materiel til Dannevirke, og sidst paa
Maaneden blev Anker og Schønheyder sendt
derned.
</p>

<p>
Schønheyder var syg og naaede ikke længer
end til Lasarettet i Flensborg. Anker derimod
fik Kommando paa Holmen i Slesvig By og
skiftede den 3die Februar nogle Skud med
Fjenden. Ellers har jeg intet hørt om hans
Virksomhed dernede. Men paa Flankebatteriet
fik jeg siden 11 Mand af hans Besætning fra
Holmen; de fortalte, at Anker havde gjort forgæves
Forsøg paa at faa Batteriets Kanoner
med op ti Dybbøl, og at han undervejs paa
Tilbagetoget var blevet borte for dem.
</p>

<p>
Formodentlig har han faaet Kommandoen
i Skanse II den 6te eller 7de Februar, omtrent
<a id="page-54" class="pagenum" title="54"></a>
samtidig med, at jeg fik IX og X. Den 20de
Marts Kl. 4 om Eftermiddagen fik jeg Ordre
til at tage Kommandoen i Nr. II. Anker var
den Dag som let saaret afløst af Løjtnant Petersen
fra Nr. IV, hvem atter jeg afløste.
</p>

<p>
Faa Dage efter meldte Anker sig til Tjeneste
igen. Fra den Tid af og Belejringen ud skiftedes
han og jeg til at have Kommando i Nr. II.
Den af os, der ikke var i Nr. II, havde som
Tjeneste i anden Linje Kommando i Kirkebatteriet
paa Als og senere tillige Inspektion i N.
Brohoved.
</p>

<div class="chapter">

<h2 class="chapter" id="part-20">
XXI.
</h2>

</div>

<p class="noindent">
Jeg mindes Anker fra den Tid, vi sammen
kom til Sønderborg, som en temmelig høj
Mand, vel voxen, mørk, med krøllet Fuldskæg.
Hudfarven noget ufrisk. Han var da 32 Aar
gammel (efter Biogr. Lex.), havde forsøgt sig
ved Landvæsenet paa sin Fødeø Bornholm og
siden i København gennemgaaet den toaarige
Skole for Artilleriets Underofficerer, hvorefter
han fik Ansættelse som Sekondløjtnant ved
Bornholms Milits. I 1860 havde han giftet sig
og med sin Kone faaet en Gaard i Rønne; da
dette Ægteskab snart efter blev opløst, havde
han en Tid forsøgt sig som Skuespiller ved
Alhambra-Teatret i København.
</p>

<p>
Herfra kom han, da han i 1863 under de
<a id="page-55" class="pagenum" title="55"></a>
truende Krigsudsigter meldte sig som frivillig
og blev ansat ved 4de Fæstningskompagni, hvor
jeg gjorde hans Bekendtskab.
</p>

<p>
Jeg er tit blevet spurgt om Anker og mit
Forhold til ham. Da han er død for mange
Aar siden, og jeg selv er en gammel Mand,
tænker jeg, at jeg nu kan besvare Spørgsmaalet
uden at blive misforstaaet.
</p>

<p>
Før vi kom til at skiftes i Nr. II, havde
jeg kun meget lidt med Anker at gøre; i den
Tid, da vi laa ledige, saa godt som intet. Jeg
veed kun, at han for det meste var at finde
paa Reimuths Hotel eller i Klubben, hvor Officererne
søgte hen om Aftenen for at faa Tiden
til at gaa. For Resten benyttede Kaptajn Bartholin
ham paa Kontoret, skønt Anker med
sine væsentlig paa Elevskolen erhvervede Kundskaber
ikke egnede sig for den Slags Arbejde.
Men han blev af Kaptajnen som en Slags fast
Officer behandlet med adskillig større Hensyn
end vi Reserveofficerer. Anker vilde Kaptajnen
f. Ex. nok sidde tilbords med, derimod ikke
gerne med os.
</p>

<p>
Da Major Lunddahl overtog sin Post og
satte Artilleriet i Arbejde, fik Anker det Hverv
at modtage Materiel i Alsbatterierne, medens
jeg, som før nævnt, havde med Udtransporten
at gøre. Det kom her til et lille Sammenstød
imellem os. Han var ikke meget ivrig med sin
Del af Arbejdet, og jeg har maaske paatalt det
<a id="page-56" class="pagenum" title="56"></a>
noget tydelig; ialtfald blev der lidt Mundhuggeri,
hvorunder han bl. a. kaldte mig »en arrogant
Hund«. Det gjorde ikke Forholdet varmere.
Vi talte ikke stort sammen, var vel ogsaa
af altfor uens Karakter.
</p>

<p>
Allerede den Gang jeg kom ud til Skanse
II, var Anker en berømt Mand. Flere Forhold
gjorde, at hans Navn var det eneste i den Krig,
der blev rigtig kendt og yndet af Folket. Han
kommanderede jo fra først af i den Skanse,
der paa Grund af sin Beliggenhed var mest
udsat, og dog paa Grund af sit riflede Skyts
istand til i nogen Tid at holde Kampen gaaende.
Uvilkaarlig gjorde man da baade her og paa
fjendtlig Side ham og Skansen til Et. Aviserne
var fulde af Beretninger om ham; man mente,
at naar han ikke var i Stillingen, faldt det hele
sammen.
</p>

<p>
Engang i April kom en Officer ud til Skanse
II og spurgte Vagten for Gevær, om Løjtnant
Anker var i Skansen. »Nej,« sagde Vagten,
»det er Løjtnant Castenschiold.« »Ham kender
jeg ikke og bryder mig ikke om at gøre hans
Bekendtskab,« var det Svar, som foer Officeren
ud af Munden. Hvortil Soldaten bemærkede:
»Men vi, hans Mandskab, kender ham.«
</p>

<p>
Officeren har selv senere fortalt mig Historien
med den Tilføjelse, at han efter dette
Svar var gaaet flov bort.
</p>

<p>
I Bladene hed det bl. a., at Anker nægtede
<a id="page-57" class="pagenum" title="57"></a>
at lade sig afløse fra sin Skansevagt. Det mærkede
jeg ikke noget til i den Tid, vi skiftedes.
Det hændte, at han den Dag, han skulde afløses,
allerede Kl. 5 om Eftermiddagen sendte mig
sin Ordonnans med Bud, at jeg maatte komme
hurtigst muligt. Og jeg rykkede altid strax ud,
medens han paa sin Side gerne lod mig vente
til ca. Kl. 11 om Aftenen.
</p>

<p>
Her som overalt gælder det, at den, der vil
skrive Dybbøls Historie efter Aviserne, kommer
galt afsted. Det meste af, hvad der stod i
dem, var Løgn.
</p>

<p>
Jeg tror det var den 14de April, jeg kom
ud for at overtage Skansen, og Anker gik Ronden
med mig. Med et Smil sagde han: »Naa,
lille Castenschiold, hvorledes synes De, Skansen
tager sig ud? Mig synes, den er godt pyntet.
Vi sees vist ikke saa snart. Hvor tror De, De
kommer hen?«
</p>

<p>
Hvortil jeg svarede: »Enten mod Syd eller
tilvejrs.« »Farvel,« sagde han, »det tror jeg
med.«
</p>

<p>
Men Anker maatte afløse mig endnu en
Gang. Det var, saavidt jeg husker, den 16de
April ca. Kl. 11 om Aftenen, han kom derud.
Da jeg viste ham Skansen, som ikke saae godt
ud, sagde han: »Fy for Satan, det gaar ikke.«
»Ja nu Farvel,« sagde jeg; »det var nok et
uventet Møde.«
</p>

<p>
<a id="page-58" class="pagenum" title="58"></a>
Jeg gav ham Haanden til Afsked; han saae
meget alvorlig ud.
</p>

<p>
Derefter saaes vi ikke, før jeg tilfældig
mødte ham i København en Dag, efter hans
Hjemkomst fra Fangenskabet.
</p>

<p>
Anker blev som bekendt taget til Fange
den 18de April. De Prøjsere, der gik mod
Skanse II, havde Ordre til at tage ham levende,
sagde man. Under Fangenskabet blev der gjort
megen Stads af ham, skønt han ikke forstod
Tysk. Han modtog bl. a. en anerkendende
Adresse fra fjendtlige Officerer. Og han og Rasmus
Nellemann er de danske Hovedskikkelser
paa den prøjsiske Sejrssøjles Relief af Skanse
II&rsquo;s Erobring.
</p>

<p>
Da jeg efter den 18de April laa saaret paa
Lasarettet i København, havde jeg en Del Besøg,
men jeg mærkede nok, at de fleste kom
for at høre noget om Anker. Dekoreret var
han blevet allerede under Kongens Besøg i Stillingen.
Ved sin Hjemkomst blev han Genstand
for almindelig Hyldest. Hans Portræt blev malet
og senere købt af Frederiksborgmuseet, og
der blev overrakt ham en Æressabel, tilvejebragt
gennem Nationalsubskription; den hænger
nu ved Maleriet. Damerne var rent vilde
efter ham, og han kunde ikke gaa paa Gaden
uden at blive tiltalt af Folk, der smigrede og
trakterede ham.
</p>

<p>
Paa hans videre Bane har jeg ikke fulgt
<a id="page-59" class="pagenum" title="59"></a>
ham. Jeg fik en anstrængende Virksomhed ude
paa Landet, som i mange Aar optog mig helt.
Men jeg var med ved Ankers Begravelse i 1876.
Det var paa Garnisons Kirkegaard; der var
mange flere Mennesker, end Kapellet kunde
rumme, og blandt dem, der maatte staa udenfor,
var jeg, saa jeg hørte ikke Talen.
</p>

<p>
Siden har man talt om, at Anker i sine
sidste Leveaar led Nød. Det hørte jeg ikke
noget til. Da jeg sidste Gang talte med ham
i København, efter hans Hjemkomst fra Fangenskabet,
havde han Penge nok. Han fik sin
Afsked med Premierløjtnants Karakter, havde
en Pension paa 1200 Kr. og en lønnet Plads
ved Laboratoriet; blev ogsaa paa anden Maade
støttet.
</p>

<p>
Derimod hørte jeg, at han søgte mindre
godt Selskab og tilbragte sin meste Tid paa
Kafeer. Han har vel næppe haft Karakter til
at taale al den Virak, man ofrede ham. Han
var, saa længe jeg kendte ham, paa ingen Maade
forfalden, kun efter mit Skøn noget let &mdash; en
ikke meget tænksom, ikke meget kundskabsrig,
men godhjertet Svend. At se til var han baade
kønnere og mere militær af Holdning end paa
Frederiksborgmaleriet, hvor han fremstilles i
Kappe, staaende ved en 84 Pd.&rsquo;s Granatkanon
bag et pynteligt Jordbrystværn med Skansekurve
og Skydeskaar &mdash; vist fra faste Batteri
paa Amager!
</p>

<p>
<a id="page-60" class="pagenum" title="60"></a>
For nogle Aar siden saae jeg Ankers Grav.
Den laa uden omhyggelig Røgt. Det synes mig
usømmeligt. Var Anker et Meteor, saa var han
dog som saadan usædvanlig glimrende. Og har
Nationen saaledes overøst en Mand med Æresbevisninger
i levende Live, bør den holde baade
hans Grav og hans Navn i Ære efter Døden.
</p>

<p>
Den Ære man fra alle Sider viste Anker,
har jeg aldrig misundt ham, selv ikke da han
stod i Lyset og jeg i Skyggen. Min Virksomhed
ved Dybbøl er senere blevet mer end tilstrækkelig
paaskønnet, og allerede under Krigen havde
jeg den Tilfredsstillelse at blive anerkendt af
min Chef og mit Mandskab.
</p>

<p>
Daværende Major Jonquières har privat
meddelt mig, at det var hans Skyld, jeg ikke
blev dekoreret før den 17de April 1864; han
var af Princip imod Dekoration. Derimod indstillede
han mig to Gange til Kaptajn; det blev
afslaaet. Senere tilbød Kongen mig Kaptajns
Karakter; da nægtede jeg at modtage den. I
mine unge Dage vilde jeg gærne have været
Kaptajn paa min Chefs Indstilling.
</p>

<p>
Da jeg fik Ordre til i Ankers Forfald øjeblikkelig
at overtage Kommandoen i Nr. II,
var det med den Tilføjelse, at man ikke et
Minut havde været i Tvivl om, at man burde
betro mig den Kommando. De Ord glædede
mig, ligesom mit Mandskabs Bøn om at maatte
følge mig derover.
</p>

<p>
<a id="page-61" class="pagenum" title="61"></a>
Jeg har nævnt disse Ting, for at man skal
forstaa, at jeg ikke misundte Anker hans Udmærkelser.
</p>

<p>
Derimod er der een Ting, jeg har haft vanskeligt
ved at tilgive ham. Det er hans Forsømmelse
af Brohovedet i den Tid, vi skiftedes
til Kommando der. Dette Punkt skal jeg senere
vende tilbage til.
</p>

<div class="chapter">

<h2 class="chapter" id="part-21">
XXII.
</h2>

</div>

<p class="noindent">
Det var den 20de Marts om Eftermiddagen,
jeg efter Ordre tog Kommandoen i Nr. II. Jeg
havde ikke tidligere kommanderet riflet Skyts,
ej heller været i Ilden.
</p>

<p>
Den 21de om Formiddagen Kl. ca. 10 begyndte
Skydningen fra Broager; vi fik vist den
Dag i Skanse II 136 Granater, for en Del af
de store Sprænggranater, som vejede 60 Pd.
Stykket. Naar en saadan Granat slog ind i
Brystværnet, rystede det.
</p>

<p>
De prøjsiske Spidsgranater sprang i Anslaget.
Havde de uden at gøre Ulykker passeret
Brystværn og Kanoner, var de lidet farlige;
slog de ned i Blokhuset eller i Jorden, virkede
deres Explosion som en lille Minesprængning;
Jord og Sten kastedes op i Luften. Traf de en
Palisadepæl, klippede de den over og slyngede
Stumpen tilvejrs.
</p>

<p>
<a id="page-62" class="pagenum" title="62"></a>
De murede Luftskorstene paa Krudtmagasinet
blev strax skudt bort, og Brokkerne fløj
os om Ørerne. Vi maatte tage Sandsække til
at dække Krudtmagasinet med, da dettes Jorddække
tildels blev fejet bort, og Granaterne
slog saa voldsomt mod Betonmuren, at vore
Granater, som var stablede op langs Muren
inde i Magasinet, raslede ud paa Gulvet med
stort Spektakel. Magasinfolkene kom farende
op og mente, der var ikke til at være; men
da de saae, hvordan vi andre havde det, kravlede
de ned igen.
</p>

<p>
Prøjserne skød den Dag udmærket. Ellers
skød de tit for højt; maaske var det vanskeligt
at skelne Brystværnet fra Jordfylden paa
det bagved liggende Blokhus. Den prøjsiske
Artilleriofficer, der havde Kommando over Broagerbatterierne,
paastod at vi gjorde det samme.
</p>

<p>
Under en saadan Skydning var Skansen intet
hyggeligt Opholdssted. En Del af Brystværnet
blev skudt ned over Kanonerne, saa
vi maatte rage Jord ud af deres Mundinger,
før vi selv kunde skyde igen. En Mand blev
overdænget med Jord, saa vi maatte grave
ham ud.
</p>

<p>
Der blev den Dag skudt en Del Materiel
itu for os, men faldne havde vi ingen af. Pladsen
udenom er nu engang størst. Alligevel undrede
man sig over Heldet; man troede en saadan
<a id="page-63" class="pagenum" title="63"></a>
Dag kunde umuligt gaa til Ende uden Tab
af Menneskeliv.
</p>

<p>
Men saa kunde der en anden Dag komme
en Granat, som var ondsindet; engang gik i
eet Skud 9 Mand bort. Under saadanne Forhold
gælder det, ikke at tabe Hovedet. Hvis
Fjenden mærker, at der er noget galt, forøger
han Skydningen. Og bliver de trufne for længe
liggende, virker det nedslaaende paa deres Kammerater.
De døde bærer man bort afsides og
dækker dem til med et Tæppe; de saarede ser
man hurtigst muligt at faa ud, hvilket kan have
sine Vanskeligheder, naar Broen er i Uorden;
man maa have Hjælp af Infanteriets Ambulancer.
Uhyggeligt er det at se, naar Kanonerne
driver af Blod, og Blodet fra den ene saarede
sprøjter over paa den anden, saa man ikke
veed, hvem der er værst faren.
</p>

<p>
Den moralske Side af Projektilernes Virkning
har maaske endnu større Betydning end
den umiddelbare Skade de gør. Naar en af de
gammeldags runde Granater kom sejlende i
Luften, kunde man staa og drøfte, hvor nu
den skulde hen. Dens Bane var synlig og der
var Tid til at gaa afvejen. Tilmed sprang den
ikke ved Anslaget, men paa Tid, og Temperingen
var mangelfuld. Det hændte ogsaa at
den slet ikke sprang. Det var en hel Hvile,
en sjælden Gang at blive beskudt med den
Slags, naar man havde staaet for de langtrækkende
<a id="page-64" class="pagenum" title="64"></a>
Spidsgranater. Dem hørte der meget til
med Ro at modtage et hundrede Stykker af paa
en Time.
</p>

<div class="chapter">

<h2 class="chapter" id="part-22">
XXIII.
</h2>

</div>

<p class="noindent">
De Følelser der behersker Folk, naar de
staar under Fjendens Ild, er meget forskellige.
</p>

<p>
Helt rolige er kun faa. Det er jo Livet,
der staar paa Spil; hvert Øjeblik kan Døden
komme. Selv om man har travlt, ser man nok,
naar Ens Sidemand falder. Men jo mer man
har at bestille, des bedre gaar det; Arbejdet
afleder Opmærksomheden fra Tanken om hvad
der kan træffe En selv.
</p>

<p>
I nødtvungen Uvirksomhed at udholde en
stærk Beskydning er det værste. Selv de, der
er kede af Livet, vil dog nødig skydes til Krøblinger.
Andre tænker paa deres Hjem, paa Kone
og Børn, hvis Kaar maaske vil blive trange,
dersom Forsørgeren falder fra; dem er det
strængt for. Andre kan saa daarligt beherske
deres Nerver, at de er umulige som Soldater.
Slemt er det, at man ikke forud kan være vis
paa, hvordan man vil stille sig; fordi man en
Dag har været rolig, kan man godt blive nervøs
den næste.
</p>

<p>
Somme viser et vist Galgenhumør; de er
ikke til at stole paa, det kan hvert Øjeblik slaa
<a id="page-65" class="pagenum" title="65"></a>
om i Fortvivlelse. De bedste Soldater, særlig
under en Fæstningskrig, der fremfor alt kræver
Udholdenhed, er efter min Erfaring de, der
mener sig i Forsynets Haand, eller under en
forud bestemt Skæbne, eller holdes oppe af en
ubøjelig Pligtfølelse.
</p>

<p>
Ilde stillede er de forvænte, som ikke kan
taale Savnet af det daglige Velvære. De bliver
legemlig slappe og synker snart sammen i Mismod
eller Sygdom. Dog ser man ikke sjælden
tarvelig vante Folk bukke under før de bedre
vante, som har aandelig Spændkraft nok til at
aflokke det uvante Spil med Liv og Lemmer
dets Interesse, gennem de Krav det stiller til
Ens Mod og Raadsnarhed. Derover kan Ubehagelighederne
glemmes.
</p>

<p>
Hvad man end kan indvende mod Krigen,
saa er den med sine Anstrengelser og Farer en
Prøvesten for Mennesker. I en Tid som den
vi havde ved Dybbøl, gaar de svage og uduelige
tilgrunde, og de dygtige modnes.
</p>

<div class="chapter">

<h2 class="chapter" id="part-23">
XXIV.
</h2>

</div>

<p class="noindent">
De før omtalte Vanskeligheder ved Skansekommandørens
Stilling i Almindelighed mærkedes
ikke mindst i Nr. II.
</p>

<p>
En Dag blev jeg kaldt op til Oberst Vahl
og irettesat, fordi jeg hele Natten brændte Davys
<a id="page-66" class="pagenum" title="66"></a>
Sikkerhedslampe i Skansens Krudtmagasin.
Vi brændte for 8 Skilling Olie hver Nat;
Obersten mente, at det var en utilladelig Ødslen
med Statens Penge.
</p>

<p>
Vi kunde imidlertid hvert Øjeblik vente at
blive alarmerede. Hente Ammunition i Mørke
kunde vi ikke; og stryge Svovlstikker i Krudtkammeret
var dog sin Sag.
</p>

<p>
(Jeg saae ganske vist engang en Ingeniørkonduktør
stryge en Svovlstik ved den aabne
Dør til Krudtmagasinet &mdash; for at tænde sig
en Cigar. Men jeg blev meget bestyrtet over
dette Syn, og tror nok jeg gav ham en knyttet
Næve mellem Øjnene med det samme, hvilket
han opfattede som en personlig Fornærmelse.)
</p>

<p>
Altsaa tog jeg min Røffel og blev ved med
at brænde Lampe som før.
</p>

<p>
En anden Gang kom der Ordre til, at der
ved hver Kanon skulde ligge 2 Granater temperede
til 800 Alen, for at vi kunde have dem
ved Haanden, naar Fjenden stormede. Naar
de laa fremme, blev de imidlertid overdængede
med Jord, tit helt begravede, saa snart Fjenden
tog fat paa sin Beskydning. Først maatte man
saa grave dem ud, og dernæst rense dem, inden
de kunde gaa i. Vi foretrak derfor vedblivende
at hente dem fra Magasinet, naar der blev Brug
for dem.
</p>

<p>
I saadanne Tilfælde havde det sine Fordele
at være Reserveofficer. Vi havde ingen
<a id="page-67" class="pagenum" title="67"></a>
Forfremmelseslister at tage Hensyn til. Men
naar Fjenden holdt op at skyde paa os, kom
vore egne og skældte os ud. Det var Krig hele
Tiden; man maatte have sine Kløer hvæssede.
Undvære os kunde de ikke; dog havde det været
rart med lidt bedre Orden i Tingene, lidt mindre
unødvendigt Bryderi.
</p>

<div class="chapter">

<h2 class="chapter" id="part-24">
XXV.
</h2>

</div>

<p class="noindent">
Skanse II var fra først af bestykket udelukkende
med glatløbet Skyts, hvoriblandt 2
84 Pd.&rsquo;s Granatkanoner. Da Prøjserne begyndte
deres Batterianlæg paa Broager, blev Broagerflanken
monteret med 4 12 Pd.&rsquo;s riflede Metalkanoner,
og da den ene blev demonteret, ombyttedes
den med en 4 Pd.&rsquo;s riflet Jernkanon,
som senere blev demonteret ved at en Granat
slog Mundingen flad. Istedet for den kom der
en lignende, som Mandskabet <em>stjal</em> en Nat, da
den bag Skansen var kørt fast og forladt. Det
var særlig disse riflede Kanoner, der i nogen
Tid satte os istand til at holde Kampen gaaende.
</p>

<p>
I Begyndelsen var det de svære Fireogfirspundige,
der havde Mandskabets Tillid. Da
jeg den 28de Marts om Morgenen kom ind i
Skansen, fandt jeg Folkene i en løftet Stemning;
en Infanterist var ifærd med at forklare
sin Kammerat, at ved det første Skud, der faldt
<a id="page-68" class="pagenum" title="68"></a>
fra den 84 Pd.&rsquo;s Granatkanon, »skvat« alle de
der stod omkring den, som han udtrykte sig.
</p>

<p>
Men da vi fik de riflede Kanoner, og Mandskabet
havde set deres Virkning, varede det
ikke længe, før »riflet« blev det staaende Ord
for alt, hvad de vilde sige noget godt om. Med
de fire Kanoner af 4de Batteri fulgte deres Betjeningsmandskab.
Det var et udmærket Mandskab,
med godt Sammenhold, og grundigt øvet
i Brugen af det riflede Skyts, hvilket de andre
Konstabler ogsaa snart lærte. Efterhaanden
smeltede Halvbatteriets Mandskab sammen med
Skansens andre Artillerister.
</p>

<p>
Der var i Skanse II saa lidt som andre Steder
Overflod paa Befalingsmænd; men de der
var, duede til noget. Fra 4de Batteri kom med
Kanoner og Mandskab de to Linjekorporaler
<em>Vilhelm Hansen</em> og <em>August</em>. Og da de forfremmedes
til mere selvstændige Stillinger, erstattedes
de med Reservekorporalerne <em>Ludvig Hansen</em>
af 4de Batteri og <em>Chr. Christensen</em> (Dons)
af Fæstningsartilleriet. Alle fire blev med Ære
Dannebrogsmænd for udmærket Tjeneste under
Belejringen, og har siden i høj Grad nydt
deres Medborgeres Agtelse, hver i sin Stilling.
August blev Inspektør ved Usserød Klædefabrik,
Vilhelm Hansen Stationsforstander, først
i Fredensborg saa i Fredericia; jeg tror, han
af Hensyn til sin Alder siden har søgt en lettere
Plads. Ludvig Hansen er Bud i Krigsministeriet,
<a id="page-69" class="pagenum" title="69"></a>
og Chr. Christensen Gaardejer i sin Hjemstavn.
</p>

<p>
Dette Mandskab og disse Befalingsmænd
maa ikke glemmes, naar man taler om Skanse II.
</p>

<p>
Da jeg første Gang mødtes med Anker i
Skansen, spurgte jeg ham, om han ikke kunde
anbefale mig en særlig paalidelig Mand; han
henviste mig da til Christensen Dons, som
havde været der hele Tiden. Det var ingen fejl
Anvisning. Christensen var en Mand med stærke
Nerver og en ligesaa stærk Pligtfølelse. Om
ham er det sandt, at han nægtede at tage mod
Afløsning. Kun en Gang imellem gik han hjem
i et Par Nattetimer for at faa lidt varm Mad.
Ellers var han i Skansen lige til det sidste;
han blev fangen den 18de April. Mærkeligt
nok er det, at Christensen var fraværende den
28de Marts, da Nr. II ved forskellige Uheld
kom »Hors de combat«, netop som der var
Brug for dens Indgriben i Fægtningen. Jeg
havde den Dag Extravagt i den tilbagetrukne
Linje.
</p>

<div class="chapter">

<h2 class="chapter" id="part-25">
XXVI.
</h2>

</div>

<p class="noindent">
I Begyndelsen gik det helt godt, den ene
Dag omtrent som den anden, med Skydning
i c. 6 Timer, Udbedring af Skansen om Natten,
Modtagelse af nyt Materiel istedetfor det
der blev skudt itu, og Komplettering af Ammunitionsbeholdningen.
<a id="page-70" class="pagenum" title="70"></a>
Under Arbejdet om Natten
fik vi undertiden en Granat, men mange
kom der ikke, og havde man gode Observationsposter,
sinkede det ikke synderlig.
</p>

<p>
Disse Nattegranater kom næsten saa regelmæssig
som efter et Urværk. Da Kongen kom
ind i Skansen Natten mellem den 22de og 23de
Marts, ventede vi netop en Granat. Infanteribesætningens
Chef, Kaptajn Drastrup, der blev
saaret den 18de April og siden faldt i Kampen
paa Als, modtog Kongen og underrettede ham
om, hvor der var den bedste Dækning. Men
Kongen lod, som om han ikke hørte ham. Det
var saa meget uhyggeligere, som Kongen stod
paa det mest udsatte Sted.
</p>

<p>
Jeg holdt mig afsides for ikke at sinke Kongen,
der mulig vilde have henvendt nogle Ord
til mig i min Egenskab af Skansekommandør.
Drastrup kom farende hen til mig og sagde:
»Hvad skal vi gøre? Kongen vil intet høre om
Dækning &mdash; vi venter jo en Granat!« Og vi
stod alle i stærk Spænding, indtil Kongen trak
sig tilbage. Et Par Minutter efter kom Granaten
&mdash; og slog ned paa den Plet, hvor Kongen
havde staaet!
</p>

<p>
Saalænge vi blot nogenlunde kunde svare
igen, var Stemningen i Nr. II udmærket. Den
23. Marts skød vi 183 Skud, Fjenden 176.
</p>

<p>
Men da han mærkede, at vi ikke gav os
for saa lidt, bragte han bestandig flere Kanoner
<a id="page-71" class="pagenum" title="71"></a>
i Batteri mod os. Hans Granater fra
Broager naaede op i Nr. VI, det var c. 6000
Alen, og over til Sønderborg, et Par hundrede
Alen længere; det længste, de kunde naa, var
vist henved 7000 Alen. Det var hidtil ukendte
Afstande.
</p>

<p>
I de første Dage var det særlig Nr. II, der
var Skive for Kanonerne fra Broager; senere
fik ogsaa de andre Skanser deres Del. Da de
var saa godt som ude af Stand til at besvare
denne Ild, fik Nr. II Ordre til, naar den blev
dem for generende, at trække Ilden paa sig
ved forceret Skydning. Det var en Ordre, som
passede os; der er ingen Fornøjelse ved at lade
sig overdænge med Granater og miste Mandskab
og Materiel, naar man ikke maa bide fra
sig efter Evne.
</p>

<p>
Mindre let var det dog, naar vi samtidig
skulde efterkomme en anden Ordre, som bød
os at spare paa Ammunitionen, af Hensyn til
de ikke ret store Beholdninger.
</p>

<p>
Fjenden sparede saavist ikke paa Ammunitionen.
Skulde vi have raabt Dæk, hver Gang
vi saae en Kanon give Ild derovre, var det snart
blevet til Dæk allesammen. Men den preussiske
Granat var c. 13 Sekunder om at passere
Vemmingbund. En dygtig Observationspost
kunde nok vente c. 10 Sekunder, for at blive
klar over, hvor Granaten skulde hen. Se den
kunde man ikke; men man lærte efterhaanden
<a id="page-72" class="pagenum" title="72"></a>
at høre paa dens Lyd, hvor den skulde hen, til
Sønderborg, til Dybbøl Mølle, helt op til Nr. VI,
eller ned til os. Og man kunde nok dække sig
paa 3 Sekunder; det fik man snart Øvelse i.
Men hørte man Granaten brøle i Luften, var
det yderste Øjeblik; saa var den der med det
samme.
</p>

<p>
Prøjserne opgiver, at de skød i Gennemsnit
<em>pr. Dag</em>: Fra 13de Marts til 1ste April
227 Skud; fra 2den til 9de April 2,866 Skud;
fra 10de til 18de April 4,967 Skud. Og den
18de April skød de paa sex Timer fra Kl. 4
Morgen til Kl. 10 Form. 7,900 Skud.
</p>

<p>
Fra den anden April var Beskydningen altsaa
voldsom; og fra den 10de ligefrem overvældende.
Jeg tror nok, det var den 10de jeg
fik Ordre til at trække Ilden fra Broager paa
Nr. II: mine 3 riflede 12 Pd.&rsquo;s Forladere fik
Svar fra mindst 15 riflede Bagladekanoner derovre.
En saadan Kamp var det ikke muligt
at holde gaaende; vi vilde meget hurtig have
faaet Mandskabet skudt og Kanonerne ødelagte.
</p>

<p>
Vi maatte da blænde Skydeskaarene med
Sandsække og saa vidt muligt trække Kanonerne
i Læ bag Tværvolde o. s. v. for dog
at have nogle i Behold til Kardætskskydning,
naar Stormen kom. Om Aftenen aabnede vi
atter Skydeskaarene og trak de ladte Kanoner
<a id="page-73" class="pagenum" title="73"></a>
paa Plads for at være beredt paa alle Eventualiteter.
</p>

<p>
Under den stærkt forøgede Beskydning blev
det meget vanskeligt i Nattens Løb at bringe
Skanserne i blot nogenlunde Orden; de fik
efterhaanden et slemt forrevet Udseende.
</p>

<p>
Og Terrænet udenom blev saa oprodet, at
Transport af nyt Materiel til Erstatning for
det ødelagte i høj Grad besværliggjordes. Ogsaa
Broerne var i en maadelig Forfatning. Ligesaa
Stormpælene i Skansen og Gravene. Og
en stor Del af Skytset blev trods alle Forsigtighedsregler
demonteret.
</p>

<p>
Nr. II maatte, i den Tid Anker og jeg skiftedes,
begrave 9 ødelagte Kanoner; deraf begravede
jeg de 7, bl. a. en 84 Pd.&rsquo;s Granatkanon
Nr. I. Det var en svær Karl; den vejede
8,500 Pd.; vi maatte grave et dybt Hul og vælte
den ned med Affutagen &mdash; som vi saa hejsede
op igen, før vi kastede Graven til.
</p>

<p>
Den 16de April gav Major Jonquières mig
Lov til at trække to af de riflede Kanoner ud
af Skansen for at bringe dem i Sikkerhed paa
Als. (Den tredie var kun brugelig til nogle
Kardæskskud).
</p>

<p>
Bruge dem mod Broager kunde vi jo ikke,
og baade jeg og Mandskabet syntes det var
en Skam de skulde ødelægges eller falde i Fjendens
Hænder; de havde tjent os godt. Broen
var istykker, saa vi maatte trække dem ud over
<a id="page-74" class="pagenum" title="74"></a>
Graven, et besværligt Arbejde. Det sønderskudte
Materiel slængte vi udenfor, Hjul, Lavetter,
Slæder, Rapperter, Palissadepæle o. s. v.
Det blev tilsidst en køn Bunke.
</p>

<p>
Under disse Forhold maatte Betjeningsmandskabet
om Dagen søge Tilflugt i Krudtmagasinet,
med kun en enkelt Vagtpost ude.
Infanteriet laa i Løbegravene, hvor de som sagt
yderligere søgte Ly i selvlavede Huller, undertiden
i større Afstand fra Skanserne end det
fjendtlige Infanteri i Parallelerne foran Stillingen.
Alt Mandskabet havde ligget for længe,
værgeløst overdænget med Fjendens Projektiler,
med vaagne Nætter i Kulde og Regn. De
mindre Sammenstød med Fjenden var næsten
altid faldet uheldigt ud. Der var kun faa brugelige
Kanoner tilbage i Skanserne. Ingen troede
mer, at vi kunde afslaa Stormen. Humøret var
borte, selv hos de frejdigste, og Disciplinen gennemgaaende
stærkt svækket. Stillingen var for
øjensynlig haabløs.
</p>

<p>
Der blev talt om Udfald; mange mente at
saadanne vilde have styrket Soldaternes Selvtillid
m. m. Det var dog vist heldigt, ialtfald
nu mod Slutningen, at Kommandoen afholdt
sig fra den Slags Forsøg. Vi vilde overalt være
kommet i Kast med en i Tal, Vaaben, Uddannelse
og Disciplin langt overlegen Fjende; og
mislykkede Udfald er næppe synderlig opmuntrende.
</p>

<p>
<a id="page-75" class="pagenum" title="75"></a>
Derimod kan man med Grund beklage, at
Kommandoen ikke bestemte sig til, som tilraadet
af Major Jonquières og foreslaaet af General
du Plat, at opgive den ødelagte Stilling og
trække Hæren over til Als.
</p>

<div class="chapter">

<h2 class="chapter" id="part-26">
XXVII.
</h2>

</div>

<p class="noindent">
Den 1ste April skød Prøjserne næsten ikke
fra Broager; de havde bragt deres Skyts op
langs Alssund til Understøttelse for den planlagte
Overgang til Als. Den skulde have fundet
Sted tidlig om Morgenen den 2den April fra
Ballegaards Færge, men maatte paa Grund af
Storm udsættes til næste Morgen. Og da Vejret
vedblev at være meget uroligt, blev Foretagendet
helt opgivet for den Gang.
</p>

<p>
Men for at aflede vor Opmærksomhed fra
disse Planer var det, at Prøjserne den 2den
April bombarderede Sønderborg. De rettede
særlig efter Raadhustaarnet, saa de bagved liggende
Bygninger blev slemt medtagne. En enkelt
Granat slog 28 Mand ned lige udenfor mit
Kvarter; jeg boede hos min Fætter Forpostkommandøren,
han stod ved Vinduet og saa
det. Selv var jeg heldigvis ikke hjemme den
Gang, og da jeg kom, var det værste overstaaet.
</p>

<p>
Om Natten fortsattes imidlertid Bombardementet,
<a id="page-76" class="pagenum" title="76"></a>
der naturligvis fulgtes af langvarige
Ildebrande. Der kom Brandmandskab fra København,
men det maatte opgive den sydlige
Del af Byen, hvor det meste brændte ned. Under
saadanne Forhold fandt selvfølgelig nogen
Uorden Sted; Soldaterne fik Skyld for Plyndring.
»Redde« gjorde de ialtfald. Jeg saa en
Mand hente en Fjerding Smør og en Del andre
Varer ud af et brændende Hus; havde han ikke
taget det, vilde Flammerne have gjort det.
</p>

<p>
Det var ikke nemt at skaffe Proviant under
de Forhold. Men vi havde en Ordonnans, der
forstod Kunsten. Efter sin Hjemstavn hed han
aldrig andet end »Fre&rsquo;sber&rsquo;«. For at hindre
Plyndring, var der sat Gardister ved Broen;
ingen af Mandskabet maatte paa egen Haand
gaa fra Stillingen over til Byen. Men naar
Fresber kom, brølede han hovent: »Jeg er <em>Ordonnans</em>!«
Saa turde de ikke andet end lade
ham passere. Ude fra Broen haanede han til
Tak de dumme »Ben-Gardister«. Og naar han
kom tilbage, havde han gerne Kurven fuld.
</p>

<p>
»Det gaar ikke, Fresber,« sagde vi; »hvor
har du faaet det, og hvad koster det?« Det
kunde han aldrig »huske«; men han skulde
se at komme i Tanker om det, sagde han. Naar
vi saa havde spist, kom han: »Undskyld, Hr.
Løjtnant, der skulde vel ikke være en Slat tilovers?«
Det var undertiden ikke saa smaa
Slatter han fik. Saa lavede han med stor Færdighed
<a id="page-77" class="pagenum" title="77"></a>
Kaffe og brølede paa de andre: »I Bønder,
kom her og træd an til Kaffe!«
</p>

<p>
Han havde rigtig hvad man kalder Københavnerhumør,
aldrig forknyt. Engang saae jeg
ham gaa ved Siden af en Kammerat, en Bonde,
da der faldt en Granat lige for Fødderne af
dem. Den anden sank lidt i Knæene, men
Fresber ikke saa meget som blinkede. »Kan
du gi&rsquo; igen paa den, Hans Pe&rsquo;sen?« sagde han.
</p>

<p>
Som bekendt fraterniserede Mandskabet undertiden
med Prøjserne. Fresber var tit derude
og blev vel modtaget. Engang spurgte de ham:
»Hvad er det, I saadan har tømret paa inat?«
»Minerne«, svarede han; »nu ryger I snart i
Luften!«
</p>

<div class="chapter">

<h2 class="chapter" id="part-27">
XXVIII.
</h2>

</div>

<p class="noindent">
Om Aftenen den 2den April var det Bestemmelsen
at jeg skulde blive i Forpostkommandørens
og mit fælles Kvarter for at passe paa
Tøjet, men jeg maatte opgive det; der kom
lovlig mange Granater. Jeg gik saa ud for at
finde Natteleje et andet Sted.
</p>

<p>
Der var ikke hyggeligt at gaa i Sønderborg
Hovedgade den Nat. Granaterne slog ind i
Husene rundt om, og Tagstenene raslede med
stort Rabalder ned paa Gaden mellem de flygtende
Beboere, der skyndte sig nordpaa, belæssede
<a id="page-78" class="pagenum" title="78"></a>
med deres Sengklæder og andre Ejendele.
</p>

<p>
Jeg fik Natteleje i en Ingeniørofficers Kvarter
med den Bemærkning, at Sengens Ejer
kunde ventes om Morgenen; han kom ogsaa,
jog mig ud og krøb selv tilkøjs. Mens jeg stod
og vadskede mig, slog en Granat ned i Genbohuset,
saa Tagstenene raslede ned paa Gaden.
Ingeniøren var øjeblikkelig faldet i Søvn; han
foer op med Raabet: »Hvad er det?« »En Granat,«
svarede jeg, temmelig tvært.
</p>

<p>
»Her er vist ikke sikkert?« sagde han tvivlraadig.
Da kom der en ny Granat, som kastede
en Skorsten ned paa den anden Side af Gaden
med et stort Spektakel. Nu foer Manden ud af
Sengen og forlod Huset efter at have indbudt
mig til Frokost. Da jeg kom hen, hvor vi skulde
spise, &mdash; det var i et Hjørneværelse med Vindu
til begge Sider &mdash; var Stuen skudt ud i eet, og
der var ingen Frokost.
</p>

<p>
Jeg gik hen til mit Kvarter for at se efter
Tøjet; begge Nabohusene stod i Brand, og
Flammerne slog ind ad Husets sønderskudte
Vinduer. Dørene fandt jeg lukkede; jeg
sprængte dem, og fik ved Hjælp af et Par Soldater
Tøjet slæbt i Sikkerhed.
</p>

<p>
Da jeg kom ned ad Trapperne, stak en ung
Pige Hovedet op af Kælderlemmen. Jeg forklarede
hende den farlige Stilling hun befandt
sig i; Huset vilde snart brænde og styrte sammen
<a id="page-79" class="pagenum" title="79"></a>
over hende, hvis ikke en Granat forinden
gjorde Ende paa hendes Liv. Hun svarede at
hun blev der; hun havde lovet sin Madmoder
at passe paa hendes Tøj, og lod sig ikke rokke,
hverken af Trusler eller Bønner.
</p>

<p>
Jeg maatte da sende Bud ud til Forpostkommandøren,
og indtrængende opfordre ham
til at skaffe en Vogn, idet jeg forklarede ham,
at Pigen ellers ufejlbarlig vilde blive enten kvalt
i Kælderen eller dræbt af en Granat. Det har
ikke været let at skaffe den Vogn; men den
kom. Pigen blev nu sammen med sin Madmoders
Tøj kørt ud paa Als; hun havde holdt
sit Løfte.
</p>

<p>
Hvad mon den Piges Skæbne er blevet?
Hun staar ofte for mine Øjne: lille og uanselig,
men med en Pligtfølelse og staalsat Vilje. Lever
hun endnu, maa hun være over 60 Aar.
</p>

<div class="chapter">

<h2 class="chapter" id="part-28">
XXIX.
</h2>

</div>

<p class="noindent">
Jeg havde en Gang Kommando i <em>den tilbagetrukne
Linje</em>.
</p>

<p>
Den var anlagt under Belejringen, til Støtte
for venstre Fløj, og bestod af en lav Jordvold
med foranliggende Grav, i skraa Retning fra
Skanse IV, bag III, II og I, ned til Vemmingbund.
Der var tre Indskæringer med hver 4
Stk. 24 Pd.&rsquo;s Granatkanoner i Feltlavet. Anlægget
<a id="page-80" class="pagenum" title="80"></a>
begyndtes 11te Marts, og Værkerne monteredes
Natten til den 25de.
</p>

<p>
Denne Linje kunde efter sin Retning ikke
godt enfileres fra Broager. Men naar Skanse
IV var taget, kunde man fra dens Brystværn
skyde lige ned i den nærmeste Indskæring og
feje Mandskabet fra Kanonerne. Jeg gjorde
Kommandoen opmærksom paa denne Fejl, og
det var dens Mening, at jeg skulde have været
ud at anlægge en Tværvold, der kunde hindre
en saadan Beskydning fra Nr. IV; men det
naaedes ikke.
</p>

<p>
Uheldigt var det, at den over disse tre Kanonplacementer
kommanderende Officer ingen
Underofficerer skulde have. Der burde have
været en dygtig Underofficer i hver Indskæring.
Men jeg kunde ikke andet end misunde
den Mand, som kunde raade over en saadan
Bestykning. De 24 Pd.&rsquo;s Granatkanoner var af
lettere Skyts det bedste vi havde til Kardætskskydning,
og anbragt i Feltlavetter kunde de
betjenes meget hurtig.
</p>

<p>
Den tilbagetrukne Linje havde lidt forholdsvis
ringe Molest under Beskydningen, og var
endnu den 18de April fuldt monteret. Jeg nægter
ikke, at jeg kunde haft Lyst til at optage
en Kamp her, med mit Mandskab fra 4de Batteri
eller Flankebatteriet. Havde vi her optaget
vore tilbagegaaende Tropper fra 1ste Linje og
holdt Stillingen til vore Reserver (8de Brigade)
<a id="page-81" class="pagenum" title="81"></a>
naaede frem, turde det have givet nogen Forandring.
Og det havde ikke været nogen uløselig
Opgave. Det havde ikke været nogen Spøg
for Prøjserne at gaa frem mod den tilbagetrukne
Linje over udækket Terræn, udsatte for
en stærk Kardætsk- og Riffelild paa nært Hold.
</p>

<p>
Den tilbagetrukne Linje blev imidlertid den
18de April saaledes forsvaret, at Prøjserne besatte
den uhindret; og det blev 8de Brigade,
der maatte gaa frem uden Dækning. Resultatet
er kendt.
</p>

<p>
Derimod turde det være mindre kendt, at
den i den tilbagetrukne Linje kommanderende
Artilleriofficer, en Løjtnant <em>Kofoed</em>, den 18de
April rendte fra sin Post paa Strømpesokker,
med Støvlerne i Haanden &mdash; naturligvis fulgt
af sit Mandskab.
</p>

<p>
Han kom forbi Forpostkommandørens Adjudant,
den flotte og kække Løjtnant Binzer,
og spurgte ham i Farten: »Hvad skal jeg
gøre? &mdash;« »Rejs ad Hedehusene til!« raabte
Binzer.
</p>

<p>
Løjtnant Kofoed havde ingen Kommando
ved Alssund den 29de Juni!
</p>

<div class="chapter">

<h2 class="chapter" id="part-29">
XXX.
</h2>

</div>

<p class="noindent">
Man har sagt om Artilleriforsvaret af <em>Nordre
Brohoved</em> den 18de April, at det lod en Del
<a id="page-82" class="pagenum" title="82"></a>
tilbage at ønske. Det er rigtigt. Jeg veed det
bedst. Det var mig, som ledede det.
</p>

<p>
Den Officer, som den meste Tid havde været
Skansekommandør i N. Brohoved, havde ikke
med synderlig Troskab opfyldt sine Pligter. Det
var, saavidt jeg husker, først den 7de April,
Anker og jeg som Tjeneste i anden Linje fik
tildelt Kommando i Brohovedet (foruden Kirkebatteriet
paa Als). Da jeg overtog Brohovedet,
fandt jeg det i en meget daarlig Tilstand. Kanonerne
skød over Bænk, og Brystværnet var
ikke rørt siden 61; alt var i Uorden, Mandskabet
demoraliseret. (Brohovedet havde vel at
mærke ikke været Genstand for nogen Beskydning.
Men den sygemeldte Artilleriofficer, hvem
vi nu afløste, havde nok aldrig været paa Batteriet.)
Tilmed var der for faa Folk, nemlig 18
Mand til Betjening af 2 Stkr. 84 Pd.&rsquo;s Granatkanoner
Nr. 2 og 2 Stkr. 12 Pd.&rsquo;s Kuglekanoner
samt et meget ubekvemt liggende Krudtmagasin.
</p>

<p>
Jeg arbejdede efter bedste Evne i Brohovedet,
naar jeg var afløst fra Skanse II og ikke
blev sendt andre Steder hen. Og jeg bad Anker,
om han ligeledes vilde gøre sit til at faa Batteriet
istand, naar han havde sin to Dages Vagt
der. Det maatte, mente jeg, være ham ligesaa
magtpaaliggende at faa Værket i Forsvarsstand,
da det ligesaa godt kunde træffe ham at faa
Kommandoen der under en Storm.
</p>

<p>
<a id="page-83" class="pagenum" title="83"></a>
Dertil svarede han med en drøj Ed: »Nej,
jeg kører lige til Høruphav og kommer ikke
derfra, før jeg skal afløse Dem i Nr. II!« Og
han holdt Ord. Han kørte lige til Høruphav og
var der sammen med Dampskibet Zampas Kaptajn
istedetfor at gaa til Brohovedet, hvor han,
saa vidt jeg veed, ikke har sat sin Fod.
</p>

<p>
Det blev mig, som kom til at kommandere
Brohovedet under Stormen. Jeg havde arbejdet
paa det saa godt jeg kunde, al den Tid, jeg
var afløst fra Nr. II og fri for Extraarbejde
andre Steder. Det vilde dog have været en Skandale,
om Artilleriet i N. Brohoved havde spillet
samme Rolle som det i den tilbagetrukne Linje.
Det er ikke godt at vide, hvordan det var gaaet
Tropperne paa Retræten fra Skanserne, om ikke
Brohovedet havde hjulpet med til at dække
dem. Men Anker havde forsømt sin Pligt paa
denne Post; derfor var Brohovedet ikke i fuld
Forsvarsstand og virkede ikke saa kraftigt som
det skulde. Herfra skriver sig den eneste Bitterhed,
jeg har næret imod Anker.
</p>

<div class="chapter">

<h2 class="chapter" id="part-30">
XXXI.
</h2>

</div>

<p class="noindent">
Jeg gjorde et Forsøg paa at faa udleveret
Skansekurve til Fuldstændiggørelse af Brystværnet,
saa Mandskabet under Betjeningen ialtfald
kunde have Dækning mod Infanteriild.
<a id="page-84" class="pagenum" title="84"></a>
Skulde vi skyde over Bænk udsat baade for
Riffel- og Kanonild, vilde det føre til en Forblødning,
før Batteriet havde løst sin Opgave.
</p>

<p>
Jeg gik til Artillerikommandoen og 4de
Fæstningskompagni og bad om disse højst nødvendige
Skansekurve. Man henviste mig til Ingeniørerne;
de mente ikke det var muligt at
skaffe dem. De kunde med Nød og neppe skaffe
de nødvendige til 1ste Linje.
</p>

<p>
Men have dem skulde og maatte jeg. Saa
fandt jeg dem selv og stjal dem om Natten.
Paa den Maade fik jeg samlet 27 Kurve; det
var nok til Dækning for de 3 Kanoner.
</p>

<p>
Jeg havde faaet Kompagniets Løfte om ialtfald
nogle Sandsække; med dem agtede jeg at
dække den fjerde Kanon. Men det trak ud
trods gentagne Mindelser fra min Side og blev
ikke til noget. Endnu den 17de April Kl. 11
Aften ventede jeg forgæves paa de Sandsække;
de kom ikke. Den 18de April stod derfor den
fjerde Kanon mindre godt dækket.
</p>

<p>
Utvivlsomt blev derved Batteriets Tab større
end det burde have været. Men lige saa vist er
det, at Tabet var blevet endnu større, havde jeg
ikke faaet de tre andre Kanoner dækkede.
</p>

<p>
Jeg stod den 18de April Kl. 10 paa Kirkebatteriet;
pludselig hørte jeg en stærk Infanteriild,
forstod at det var Stormen, løb strax over
paa Nordre Brohoved og fik Mandskabet til
<a id="page-85" class="pagenum" title="85"></a>
Kanonerne. I det samme blev der raabt: »Den
sorte Fane paa Nr. IV!«
</p>

<p>
Endskønt jeg maatte gaa ud fra, at vore
Egne endnu stod der som Fanger, ansaa jeg
det for min Pligt strax at lade Kanonerne rette
paa denne Skanse. Klokken var da c. et Kvarter
over 10. Først en Times Tid efter lød Alarmsignalet.
</p>

<p>
Hele Tiden maatte vi fra Brohovedet skyde
paa Fjenden over vore egne tilbagegaaende
Tropper. Det var en uhyggelig Tanke: hvis nu
en Granat sprang for tidlig! Og det kunde
godt ske.
</p>

<p>
Vi blev hurtig Genstand for en stærk Beskydning.
Saasnart Skanserne var tagne, kørte
Fjenden Feltbatterier frem i Fægtningslinjen og
beskød os fra dem saa vel som fra Batterierne
paa Broager. Grev Waldersee opgiver, at der
mod Brohovederne rettedes 60 Kanoner. De
skød undertiden for højt; og en Del af Skytset
var vel tillige rettet mod Alsbatterierne og Sønderborg.
Der var hele Tiden en underlig Lyd
i Luften over os. Vist er det dog, at vi til omkring
Kl. 1 stod som Midtpunktet for den voldsomme
Ild og sammen med Alsbatterierne besvarede
den, skønt vi hindredes af mange uheldige
Forhold.
</p>

<p>
Venstre Fløjkanon maatte jeg i Førstningen
lade staa; der var ikke Mandskab til den. Senere
blev den betjent af Infanteri. Af mine egne
<a id="page-86" class="pagenum" title="86"></a>
Folk mistede jeg strax ved Kampens Begyndelse
de 6, nemlig to som faldne, to som saarede og
to vistnok som Desertører. De to 84 Pd.&rsquo;s Granatkanoner
i 24 Pd.&rsquo;s Belejringsaffutage havde
meget stærk Rekyle; det var Meningen, at de
skulde stanses ved et anbragt Stoppetov, men
det sprang, saa Stumperne røg os om Ørene.
Vi lagde da Tornystre under Forhjulene og
Svansen til Hindring af Rekylen. Men det var
som sagt et daarligt Mandskab; dets Holdning,
særlig nu i den stærke Ild, var mindre tilfredsstillende;
det hændte, at de smed sig under
Brystværnet, saa jeg maatte tampe dem op.
Og Tornystrene glemte de. Det havde til Følge,
at de svære Kanoner gentagende løb ned ad
deres Brisker; jeg maatte have Infanteri til at
hjælpe dem op igen.
</p>

<p>
I Terrepleinet kørte Espingolerne forvildet
rundt uden at vide hvad de skulde gøre; jeg
maatte hjælpe deres Mandskab med at faa dem
af Vognene og lægge dem op paa Brystværnet
og forklare, at der godt kunde skydes med dem
saaledes.
</p>

<p>
Et Sted var der nogen der brølede: »I skyder
paa vore Egne!« Jeg troede, det var os,
det gjaldt, og svarede: »Det er Løgn!« Man
raabte tilbage: »Det er de forbandede Infanterister,
der skyder paa deres Egne.«
</p>

<p>
Altsaa, der var megen Forvirring. Og heldigt
virkede det ikke under saa daarlige Forhold,
<a id="page-87" class="pagenum" title="87"></a>
at der i Brohovedet opholdt sig flere højere
Officerer.
</p>

<p>
Midt under Skydningen fik jeg Ordre til at
optælle Ammunitionen. Da jeg gik forbi Krudtmagasinet,
kom der en Granat og slog ned i
Jorden, meget nær forbi mig. Jeg fornam intet
Lufttryk, som jeg har hørt at man skulde ved
en saadan Lejlighed. Men det var ikke hyggeligt
at skulle gaa op til Kanonerne igen.
</p>

<p>
Heldigvis holdt vi det gaaende, til Ordren
kom at vi skulde forlade Batteriet. Men det
var ikke Præcisionsskydning, vi leverede. Rimeligt
at Chefen for det i N. Brohoved staaende
Infanteri (2den Brigade) blev vred og skældte
mig ud paa Stedet. Men havde han kendt Batteriets
Forhistorie, vilde han vel nok have givet
sin Vrede en anden Adresse.
</p>

<p>
Og trods alt fik vi ikke saa lidt Jern kastet
ind blandt Prøjserne. Vor Ammunition var
næsten opbrugt, før Batteriet forlodes.
</p>

<div class="chapter">

<h2 class="chapter" id="part-31">
XXXII.
</h2>

</div>

<p class="noindent">
Det var omkring Kl. 1½ at først Infanteriet,
saa Ingeniørerne og Artilleriet i Brohovedet
fik Ordre til at trække sig tilbage til Als. Brohovedet
havde nu opfyldt sin Bestemmelse og
været med til at dække Troppernes Tilbagegang.
Vi skulde over den søndre Bro; den nordre
var allerede noget tidligere blevet afbrudt.
</p>

<p>
<a id="page-88" class="pagenum" title="88"></a>
Jeg lod de tiloversblevne Krudtkasser kaste
i Sundet og fornaglede Kanonerne med nogle
store Søm, som Ingeniørerne havde efterladt.
Ved en af Kanonerne laa der en Mand og
klemte sig saa tæt som mulig op under Brystværnet;
han havde aabenbart tabt Modet og
vilde helst fanges; jeg jog ham ud.
</p>

<p>
Ligesom vi var rykket ud af Brohovedet,
kom der Ordre, at vi skulde forsvare det til det
yderste. Hvad Meningen dermed var, er ikke
godt at vide. For sent var det ialtfald.
</p>

<p>
Der var tænkt paa at sprænge Krudtmagasinet
i Brohovedet i Luften, men Major Jonquières
forbød det, da han var bange for, at
det skulde afstedkomme Tab blandt vore egne.
Stor Nytte havde det heller ikke været til, da
vi fra Als kunde bestryge hele det Indre af Brohovedet.
</p>

<p>
Den søndre Bro blev afbrudt ved Udsvingning
af et Broled. Da Artilleriet i N. Brohoved
var blandt de sidste, der fik Ordre til at trække
sig over til Als, var jeg ganske naturlig blandt
de sidste, der gik over Broen. Der var flere
Officerer dér foruden de Ingeniører, som under
Oberstløjtnant Dreyers Kommando skulde udføre
Afbrydningen. Jeg saa bl. a. af Ingeniørerne
Kaptajnerne Hedemann og Thulstrup, af
Artilleriet min Chef, daværende Major Jonquières.
</p>

<p>
Da Ingeniørerne var ifærd med at afbryde
<a id="page-89" class="pagenum" title="89"></a>
Broen, saa det saae ud til, at en Del af disse
Officerer maatte blive paa Sundevedsiden,
gjorde jeg Majoren opmærksom derpaa. Han
svarede mig ikke; jeg troede, at han mulig ikke
havde hørt mig, han var noget tunghør paa det
ene Øre. Jeg gik derfor over paa den anden
Side af ham og sagde højt: »Broen bliver brudt
af, Hr. Major, før De kommer over den!« Han
svarede stadig ikke, <em>vilde</em> altsaa ikke høre.
</p>

<p>
Jeg løb da og kom tidsnok over; der var
ingen Mening i uden Nytte at blive og lade
sig skyde. Tilmed havde jeg den Pligt at se
at komme over og samle mit Mandskab. Men
Jonquières med flere andre blev staaende, og
det allerede afbrudte Broled maatte for deres
Skyld svinges ind igen. Saa kom de over.
</p>

<p>
Tilfældigvis havde Prøjserne ikke vovet sig
saa langt frem, at de kunde se vore Officerer
staa der paa Broen; de var ellers blevet pillet
væk til ingen Nytte.
</p>

<p>
Jeg tillod mig senere overfor Jonquières og
Thulstrup at udtale min Opfattelse af det meningsløse
i til ingen Nytte at lade sig skyde ned.
Jeg fik det Indtryk, at den ene ikke havde villet
gaa før den anden. Det synes mig en Misforstaaelse
paa den Maade at ville kappes om at
vise Mod. Hvor Pligten byder En at udsætte
sig, er der intet at sige dertil. Men da vi paa
ingen Maade havde Raad til at miste flere af
vore ældre Officerer end nødvendigt, havde det
<a id="page-90" class="pagenum" title="90"></a>
efter mit Skøn her været deres Pligt at bringe
sig i Sikkerhed.
</p>

<p>
En Officer tilhører ikke sig selv og har ikke
Lov til af Trods eller Stolthed at udsætte hverken
sig selv eller sit Mandskab. Men det saa
man adskillige Exempler paa.
</p>

<p>
En Morgen, da et Par Officerer stod inde
i Nr. II, kom der en rund Granat, som faldt
foran dem og laa og snurrede rundt med rygende
Brandrør. De saa noget betænkeligt til
den, men rørte sig ikke, før jeg sagde: »De Herrer
burde dække Dem, før Granaten springer!«
Ogsaa her har rimeligvis den ene ikke villet
være ringere end den anden.
</p>

<p>
En Nat kom en Infanterikaptajn &mdash; det
var den fra Mysunde bekendte Kaptajn Svane
&mdash; med sit halve Kompagni ind i Nr. II og
stillede paa to Geledder ved Broagerflanken.
Jeg bad ham rykke bort, da vi ventede en Granat,
som rimeligvis vilde komme paa det Sted.
Han nægtede det.
</p>

<p>
Jeg løb ud efter Afløsningen og fik dennes
Kaptajn med tilbage for at tale Svane til Rette.
Det blev gjort meget eftertrykkeligt, men til
ingen Nytte.
</p>

<p>
I det samme kom heldigvis den Ingeniørofficer,
som skulde tilse Nattearbejdet. Ham
fik jeg til at befale den stædige Kaptajn øjeblikkelig
at rykke ud af Skansen, da han generede
Arbejdet. Det var en Ordre; den maatte
<a id="page-91" class="pagenum" title="91"></a>
lystres. Og saaledes fik vi endelig Infanteriet
ud, før Uheld skete. Men en saadan Mand
burde efter mine Begreber ikke have Kommando.
</p>

<p>
Noget andet er det, naar man har bebrejdet
os Artilleriofficerer, at vi undertiden kommanderede
fra Brystværnet under fjendtlig Ild. Det
gjorde man ikke for Morskab, men kun naar
Stemningen var trykket, for at berolige Mandskabet
og vise det, at Faren var ikke saa stor.
</p>

<div class="chapter">

<h2 class="chapter" id="part-32">
XXXIII.
</h2>

</div>

<p class="noindent">
Jeg kom over Broen og gik op forbi Kirken.
Der stod i en Indskæring lige op ad Kirkemuren
fire 4 Pd.&rsquo;s riflede Kanoner af 2det
Batteri. Med disse Kanoner skulde de bl. a.
skyde Pontonbroen isænk.
</p>

<p>
Jeg spurgte Officeren om Jonquières; han
mente, Majoren var i Kirkebatteriet, hvor jeg
saa gik op. Han var der ikke, men jeg traf
hans Næstkommanderende Major W. Kauffmann,
hos hvem jeg meldte mig til Tjeneste.
</p>

<p>
Der kom en Officer hen til mig og sagde:
»Det var jo Dem, der kommanderede i N. Brohoved?
De maa have haft svære Tab. Hele
Terrepleinet ligger fuldt af Døde.«
</p>

<p>
Med det Svar, at efter mit Skøn havde vi
haft forholdsvis ringe Tab, gik han hen og
<a id="page-92" class="pagenum" title="92"></a>
saae over til Brohovedet gennem et Skydeskaar
ved en af de svære Kanoner. I det samme
kom der en Granat, som ramte Rappertens
Brystrigel og ved Sprængningen saarede mig
og tre Mand til. Jeg meldte mig da som saaret
til Major Kauffmann; det var for saa vidt unødvendigt,
som jeg stod i mit Blod.
</p>

<p>
Jeg havde i Brohovedet været saa uheldig
at miste min Kappe. Istedet havde jeg faaet
en Underkorporalskappe; det var nok den, der
gjorde Ulykken. I alle Tilfælde var Kuglerne
efter mig, lige siden jeg fik den paa; paa en
halv Time fik jeg to Træffere og flere Skud i
Kappen, medens min egen var uskadt efter at
have gjort hele Belejringen med.
</p>

<p>
Majoren bandt sit Lommetørklæde om min
Arm for at stanse Blodet. Jeg kunde godt gaa,
men blev dog taget op af Ambulancen. Vi kom
forbi en Løbegrav, hvor der stod en norsk
Læge; han anlagde den foreløbige Forbinding.
Det saae ikke godt ud; der stak Benstumper ud
af Saaret; venstre Underarm var knust.
</p>

<p>
Lægen smed Majorens Lommetørklæde og
mit afskaarne Skjorteærme hen til en Side.
Han saae meget forbavset ud, da jeg efter endt
Behandling forlangte min Mansjetknap. Han
kunde jo ikke vide, at det var en Gave, som
jeg nødig vilde miste.
</p>

<p>
Herfra kom jeg hen paa Feltlasarettet, hvor
jeg blev rigtig forbundet af en Læge Arendrup;
<a id="page-93" class="pagenum" title="93"></a>
han stod i travlt Arbejde og lignede en Slagter.
En af mine Folk havde fulgt mig; han stod
ved Siden af og græd. Da en anden Soldat
spurgte ham, hvem jeg var, skældte han ham
ud, fordi han ikke vidste det. Manden holdt
af en høj Snaps; det var formodentlig Paavirkning
af den Slags, der gjorde ham saa rørende.
</p>

<p>
Jeg blev atter overgivet til Ambulancen. Da
de gik med mig, knækkede begge Bærestænger,
saa jeg kørte et Stykke hen ad Vejen. Heldigvis
kom der en Vogn med andre Saarede
forbi; den tog mig op. Vi blev kørt ned til
Høruphav og kom ombord i et norsk Dampskib
»Nordstjernen«.
</p>

<p>
Jeg kunde selv gaa ud paa Skibet. Ved
Bulværket traf jeg en højere Søofficer, som
jeg var lidt i Familie med. Ham bad jeg telegrafere
til mit Hjem, og Telegrammet kom afsted.
</p>

<p>
Paa »Nordstjernen« var alle Pladser optagne
af Saarede. Enkelte var saa haardt medtagne,
at de døde ombord; men man hørte ingen klage
sig. Jeg overlod min Køje til en Officersaspirant,
cand. jur. Haxthausen; han havde faaet
6 Lod Jern i Underlivet, hørte jeg siden. Jeg
gav ham lidt Limonade og saae til ham engang
imellem. Han laa stille hen, men døde et Par
Dage efter.
</p>

<p>
Jeg traf her paa »Nordstjernen« min gamle
Lærer fra Landkadetakademiet, Løjtnant <em>Pingel</em>.
<a id="page-94" class="pagenum" title="94"></a>
Da jeg i sin Tid forlod Skolen for at gaa
over til Artilleriet, havde han sagt til mig: »Naa,
De vil nok i Livsforsikringsanstalten!« Saaledes
lod det til, at Fodfolket betragtede Artilleriet.
</p>

<p>
Her mødtes vi nu paa Lasaretskibet, begge
saarede. Og jeg var noget værre tilredt end
han; saa Livsforsikringsanstalten havde just
ikke vist sig paalidelig.
</p>

<p>
Ved Landgangen i København blev jeg paa
Grund af min Underofficerskappe vist paa Lasaret
sammen med de Menige. Mine Forældre,
som var rejst ind for at se mig, gik længe omkring
og ledte efter mig.
</p>

<p>
Jeg laa et Par Maaneder paa Lasarettet i
Wildersgade. Der kom en Del Benstumper og
Klædeslapper ud af Saaret; Overlægen sagde,
at jeg kunde takke mit sunde Legeme for, at
jeg slap vel over den Historie.
</p>

<div class="centerpic end">
<img src="images/end.jpg" alt="" /></div>

<div class="backmatter chapter">
<p class="printer">
KBHVN. &mdash; NIELSEN &amp; LYDICHE (AXEL SIMMELKIÆR)
</p>

</div>

<div class="trnote chapter">
<p class="transnote">
Afskriverens bemærkninger
</p>

<p>
Overskriften XVIII. mangler. Det blev efterladt som i originalen.
</p>

<p>
Åbenlyse trykfejl er rettet, men forfatterens stavning er for øvrigt bevaret.
</p>

</div>









<pre>





End of the Project Gutenberg EBook of Indtryk og Minder fra Dybbøl, by 
Carl Vilhelm Behagen Castenschiold

*** END OF THIS PROJECT GUTENBERG EBOOK INDTRYK OG MINDER FRA DYBBØL ***

***** This file should be named 61328-h.htm or 61328-h.zip *****
This and all associated files of various formats will be found in:
        http://www.gutenberg.org/6/1/3/2/61328/

Produced by MFR, Palle Christoffersen, Jens Sadowski, and
the Online Distributed Proofreading Team at
http://www.pgdp.net. This file was produced from images
generously made available by The Internet Archive.

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
